༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1PD159396
ImageGroup:
12PD18822
LCCN:
2013331275
ISBN:
9787542122230
Title:
གངས་སེང་འཚོལ་བ།
gangs seng 'tshol ba/
Author:
ཤེས་རབ་བསྟན་དར།
shes rab bstan dar/
n/a
Descriptor:
Original Publication:
shes rab kyi tshoms/;5
Place:
lan kru'u/
Publisher:
kan su'u mi rigs dpe skrun khang/
Date:
2012
Volume:
1
1
Total Volumes:
TBRC Pages:
12
n/a
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, Southwest University of Nationalities,
Chengdu, China.



ཤེས་རབ་ཀྱི་ཚོམས།
གངས་
གངས་སེང་འཚོལ་
ཤེས་རབ་བསྟན་དར་གྱིས་བརྩམས།
ཀན་སུའུ་མི་རིགས་དཔེ་སྐྲུན་ཁང་།



ཤེས་རབ་བསྟན་དར། སྨྱུག་མིང་རྒྱ་གྲོལ། 1968ལོར་མདོ་སྨད་མང་རར་སྐྱེས།
ཀླུ་ཚང་དགོན་པའི་ཆོས་སྒོར་ཞུགས་ཏེ་གཞུང་བཀའ་པོད་ལྔ་དང་སྔགས་རྒྱུད་སྡེ་
བཞི་ལ་སྦྱངས། 1997 ལོར་ཕར་ཕྱིན་རབ་འབྱམས་པའི་དམ་བཅའ་བཞག ཀླུ་
ཚང་དགོན་པ་དང་དབུས་གཞུང་ཐར་ཤུལ་དགོན་པ། གངས་ལྗོངས་ཤེས་རིག་
ནོར་བུ་གླིང་སོགས་སུ་བསྡུས་ཚད་དབུ་ཕར་དང་ཐ་སྙད་རིག་གནས་སོགས་ཀྱི་
འཆད་ཉན་སྤེལ་ཅིང་། སློབ་གྲྭ་ཆེ་འབྲིང་ཆུང་གསུམ་གྱི་དགེ་སློབ་དང་། བསླབ་
རམས་པ་དང་འབུམ་རམས་པ། གཞུང་སྒེར་གྱིས་བསྒྲུབས་པའི་འཛིན་གྲྭ་བཅས་
སུ་བོད་ཀྱི་རིག་གནས་ཀྱི་སློབ་ཁྲིད་བྱས།
ད་ལྟའི་བར་དུ་སྙན་ངག་དང་ལྷུག་རྩོམ། བསྒྱུར་རྩོམ་སོགས་བརྒྱ་ལྷག སྦྲང་
ཆར》སོགས་ཞིང་ཆེན་ཕྱི་ནང་གི་དུས་དེབ་མང་བོར་སྤེལ། སྐབས་གསུམ་པའི་
སྦྲང་ཆར་རྩོམ་རིག་བྱ་དགའ་ སོགས་ཐོབ། སྔ་རྗེས་སུ（སྒྲུང་ལྡེའུ་བོན་གསུམ་
གྱིས་བོད་ཀྱི་ཆབ་སྲིད་བསྐྱངས་མིན་ལ་གསར་དུ་དཔྱད་པ》སོགས་དཔྱད་རྩོམ་
ཉི་ཤུ་ལྷག (ཀྲུང་གོའི་བོད་རིག་པ》སོགས་སུ་སྤེལ། ད་ལྟའི་བར་གཞན་དང་
མཉམ་འབྲེལ་གྱིས（ར་མ་ཎའི་རྟོགས་བརྗོད༔ དེབ་དང་བོ་ནས་བཞི་བའི་བར་
དང་། （སྟོན་པའི་རྣམ་ཐར》 《མི་ཚེ་སླར་གསོ》 《སངས་རྒྱས་ཀྱི་གཟི་འོད་ནུབ་
ལ་འཕྲོས་པ》བསྒྱུར། （ ནང་བསྟན་སློབ་དེབ་སྐལ་བཟང་འཇུག་ངོགས》
སོགས་དཔེ་དེབ་བཅུ་ལྷག་བྲིས།
སྔ་རྗེས་སུ་བོད་ཡིག་ནང་བསྟན་གྱི་དྲ་བ་ཐོག་མ་བོད་གསང་སྔགས་རིག་གནས་
དྲ་བ་བཟོས་ཤིང་། ནང་བསྟན་གྱི་དཔེ་དེབ་རིན་མེད་གཟིགས་འབུལ་བྱེད་པའི་
ཤེས་རབ་གསུང་རབ་དངོས་འབུལ་ཁང་བཙུགས། 2010ལོར་སྤུན་མཆེད་ཚོ་དང་
མཉམ་དུ་རང་རང་གིས་ལོ་མང་བོའི་རིང་ལ་ཉར་ཚགས་བྱས་པའི་དཔེ་ཆ་དག་
གཞིར་བྱས་ནས་ཆོས་ལུགས་དང་བོད་རིག་པ་སྐོར་གྱི་དཔེ་ཆ་ཉར་ཚགས་གཙོར་
བྱེད་པའི་ཤེས་རབ་གཡང་དཔེ་མཛོད་ཁང་བསྐྲུན།
ད་ལྟ་སྔར་བཞིན་ཕྱོགས་སོ་སོར་སློབ་ཁྲིད་བྱེད་ཀྱིན་སློབ་དཔོན་ཐོན་མི་སམ་
བྷོ་ཊ་དང་། བོད་ཀྱི་ལོ་རྒྱུས་རིག་པ། བོད་ཀྱི་མི་ཆོས་རིག་པ། ནང་བསྟན་མཚན་
ཉིད་རིག་པ། ནང་བསྟན་དང་སྤྱི་ཚོགས་བར་གྱི་འབྲེལ་བ་བཅས་ལ་ཞིབ་འཇུག་
བྱེད་བཞིན་ཡོད།



)
ཤེས་རབ་ཀྱི་ཚོམས།
གངས་སེང་འཚོལ་བ་
ཤེས་རབ་བསྟན་དར་གྱིས་བརྩམས།
ཀན་སུའུ་མི་རིགས་དཔེ་སྐྲུན་ཁང་།



图书在版编目(CIP)数据
兰州:#
加中随笔集:藏文/喜饶丹代尔著,
肃
民族出版社,2012.10
15BN 978-7-5421-2223-0
I.D加… II,1喜…也,随笔一作品集-中国
当代 - 藏语W.T267.1
中国版本图书馆CIP数据核字(2012) 第235418}
书
名:加卓随笔集
作
者:喜丹代尔 著
责任编辑:隆英忠
封面设计:赛太本
出 版:甘肃民族出版社(730030 州市读者人道 568号)
发 行:甘肃民族出版社发行部(730030 州市读者大道 568号)
印 刷:甘肃新华印刷厂
开
本:787毫米x]092 毫米
1/16 印张:18.75 插页:1
字
数:250T
版
次:2012年11月第1版
2012年11月第1次印刷
印
数:1~4000)
书
号:ISBN 978-7-5421-2223-0
定
价:25.00元(文)
甘肃民族出版社图书若有破损、缺贝尤文字现象,可直接与本社联系调换
邮编:730030 地址:州市读者大道 568号 |«x]fj}:: http://www.gansunz.com
投稿邮箱:liuxintian@yahoo.com.cn
发行部:沒悲,联系电话:0931-8773271(传真)E-mail:sszgehui3271 @tion.com
版权所有 翻印必究



དཀར་ཆག
4
17
19
20
24
ད
25
28
29
དཀར་ཆག་
བདག་གིས་གངས་སེང་མཐོང་བྱུང༌།
རྫི་གླུ་ཞིག་གི་བསམ་བློ་དང་སྒྱུ་རྩལ།...
བདུད་རྩིའི་མཆོད་ཡོན་།
སྤྲུལ་སྐུ་དང་མི་རིགས།
བདེན་དོན་དང་ལོ་རྒྱུས།
རང་གི་སྲོག་རྩ་གཅོད་མིན་དེ་རང་ལ་ཐུག་ཡོད།
མི་ལ་དགོས་པ་ནི་བསམ་བློ་ཡིན།
དཀར་བོའི་ལང་ཚོ།
སློབ་གསོ།
ཚགས་པར་ཞིག་གི་ངོས་ན་རིག་པའི་འཇིག་རྟེན་ཞིག་ཡོད་པ་ཤེས་སམ།
རེ་སྨོན་གྱི་མྱུ་གུ་
ལྷུང་ལྷུང་གི་བཞུར་རྒྱུན།
དད་པའི་པད་མོ་འཛུམ་པའི་ཉིན་བྱེད།
བཙན་པོའི་ཞབས་རྗེས།
སྙན་ངག་ནི་རོལ་དབྱངས་ཤིག་ཡིན།
སྒྲོལ་མ།
མེ་ལོང་། མེ་ལོང་། མེ་ལོང་།
འོད་སྟོང་འབར་བའི་ཉི་མ།
ཁོང་གི་གསུང་བཤད་ནི་ཁོང་གི་སྙིང་སྟོབས་ཡིན།
ངས་ནམ་ཡང་མི་རིགས་ཀྱི་གླུ་གཞས་ལ་ཉན་འདོད།
30
........ 32
36
39
44
46
48
........ 51
53
56
58
*་ །



60)
67
7()
7}
75
82
84
. 88
91
95
99
ཤེས་རབ་ཀྱི་ཚོམས།
གངས་རིའི་བུ་མོ།
ང་ཚོས་ཅིའི་ཕྱིར་ཕྱི་ཡིག་སྦྱང་དགོས་པ་ཡིན་ནམ།
ངས་བརྗོད་འདོད་པའི་སྐད་ཆ་རེ་གཉིས།
ཡིག་གཟུགས་ཀྱང་སྒྱུ་རྩལ་ཞིག་ཡིན།.
དབྱངས་ཀྱིས་བསླེས་པའི་གཏེར་ཁ།...
གཡུང་དྲུང་བོན་གྱི་དཔེ་ཚོགས་པར་དུ་བསྐྲུན་པར་ཕུལ་བའི་གཏམ།
སློབ་གསོ་བ་ཞིག་གི་བློ་གྲོས་ལས་ཐོན་པའི་གསེར་གྱི་གཏེར་ཁ།
ལེགས་སྐྱེས།
ངས་སྒྲུང་གཏམ་ཀློག་དུས་འདི་ལྟར་བསམ་གྱིན་ཡོད།
རིན་ཆེན་གསེར་གྱི་ལྡེ་མིག
སློབ་འབྲིང་དགེ་རྒན་ཞིག་གི་མིག་ནང་གི་སློབ་གསོ།
སྨུག་པ་གྱོན་པའི་མེ་ཏོག་གི་རྨི་ལམ། .…
མི་ལ་མེད་དུ་མི་རུང་བ་ནི་སློབ་གཉེར་ཡིན།
ཐ་སྙད་གསར་བ་དང་ཐ་སྙད་ཚད་ལྡན།.
བྱིས་པའི་འཕྲུལ་སྣང་གི་འཇིག་རྟེན།
གངས་སེང་འཚོལ་བ།
རང་ཉིད་ལ་བལྟ་བ།
ང་ཚོའི་སྙན་ངག་གི་ཚུར་ལེན་རིང་ལུགས།
ཕྱི་གླིང་ཆོས་སྤེལ་མཁན་གྱི་སྲེད་པས་བདག་གིར་བྱས་པའི་བོད་ལྗོངས།.
བོད་ཀྱི་སྙན་ངག་གསར་བ་ལས་འཕྲོས་པའི་གཏམ།
མ་ཎི་འཁོར་ལོ་ལས་མི་རིགས་ཀྱི་ལས་དབང་གླེང་བའི་གཏན་ཚིགས་ལ་དཔྱད་པ།…... 137
སྙན་ངག་དང་འབྲེལ་བའི་བསམ་ཚུལ་རེ་གཉིས།
བརྗེད་དཀའ་བའི་ཉིན་མོ་དེ་ནམ་ཡིན་ནམ།.
304
_106
1 09
114
1 16
. 119
122
124
130
145
149
2



.….. 151
154
སྨོ
156
157
158
160
164
166
170
176
18)
དཀར་ཆག
ཡ་རབས་སློབ་མས་ཡིད་ལ་གཟུང་དགོས་པའི་མན་ངག་བཅུ།
སྒྲ་བསྒྱུར་གླིང་གི་འབོད་པ།
རེ་སྨོན།
ང་ཚོ་ཨ་མའི་སེམས་ཁོང་ནས་ལམ་དུ་ཆས་
འཚོལ།
ལོ་དགུའི་བུ་མོས་རང་རྣམ་བཙོང་བའི་གསར་འགྱུར་ལས་འཕྲོས་པའི་གཏམ།
བདག་མོ།
རྡོ་སྦིས་ཤེས་རབ་རྒྱ་མཚོའི་སྙན་རྩོམ་ལ་འཁྱུག་ཙམ་ལྟ་བ།
ཡེ་ཤུའི་འཁྲུངས་སྐར་གྱི་རྟེན་འབྲེལ་ཞུ་ཚིག་ལས་བསླངས་པའི་བསམ་གཞིག
མིག་གཡས་ཞ་ར་དང་རྣ་གཡས་འོན་པ།
སྡིགས་མོ།
སྨྱོན་པས་བལྟས་ན་རང་ཉིད་སྤོབས་པ་ཆེ།
འབྲོང་རུ་དམར་བུད་སོང་།
སློབ་མ། དུ་བ། ཤི་བ།.
ཆང་གི་འདུ་ཚོགས།
ཚེ་སྲོག་གི་རིན་ཐང་།
འདས་དོན་ལས་ཐོབ་པའི་བློ་བསྐྱེད།
བསམ་བློའི་འབོད་པ།
གདུང་སེམས་མཉམ་སྐྱེའི་ཡི་གེ་
ང་ཚོ་ནམ་ཡང་ལྷན་དུ་གནས་ཡོད།
སློབ་མ་ཞིག་གིས་བསྐུར་ཡོང་བའི་ཡི་གེ ..
པོ་ཏ་ལའི་སྲས་མོ།.
ལྷ་སའི་སྣེ་ཤན་མ།
184
187
188
193
... 200
......203
206
209
212
216
222
225
3



230
238
ཡོ
245
247
248
ཤེས་རབ་ཀྱི་ཚོམས།
ལུག་ལྤགས་གྱོན་པའི་སྤྱང་ཀི
ཕྱི་གླིང་བས་སྐད་ཡིག་ལ་ཇི་ལྟར་སྲུང་སྐྱོབ་བྱེད་ཚུལ།
མི་རིགས་ཀྱི་སྐད་ཡིག་ལ་སྲུང་སྐྱོབ་བྱེད་མིན་ནི་མི་རང་གི་སྙིང་ན་རུས་པ་ཡོད་མེད་ལ་ཐུག་
ཡོད།
བསམ་ཚུལ་ཐར་ཐོར།
ནུ་བོར་སྤྲིངས་པའི་གཏམ།
ཚོགས་པའི་སྐོར་གྱི་ལྟ་ཚུལ་རེ་གཉིས།
ཚོགས་འཕྱི་བའི་ལོ་རྒྱུས་ཀྱི་དོན་སྙིང་ལྡན་པའི་དགོང་ཚོགས།
མི་རིགས་འདིའི་ཉམས་རྒུད་དང་དར་རྒྱས་སྐོར་གླེང་བ།.
གུར་ཀུམ་ཆུན་པོར་འབྲེལ་ཏེ་བོད་ཀྱི་རྩོམ་རིག་གི་བསམ་བློའི་ཁ་ཕྱོགས་གླེང་བ།
འཇིག་རྟེན་ཞི་བདེ་ཡོང་བའི་ཐབས་ལམ་སྐོར་བཤད་པ།
རབ་རྒན་སྡེ་བའི་སློབ་གསོའི་མཐུན་ཚོགས་ཀྱི་སློབ་ཡོན་རོགས་སྐྱོར་ཚོགས་འདུ་སྐབས་
གཉིས་པའི་སྟེང་གི་གཏམ་བཤད།
《སྤྲིན་གྱི་མེ་ཏོག》སྤྱིའི་དེབ་གྲངས་ཉི་ཤུའི་བགྲོ་གླེང་ཚོགས་འདུའི་སྟེང་གི་གསུང་བཤད།
253
255
260
265
272
278
.. 285
མཇུག་གི་གཏམ།
291
4



གངས་སེང་འཚོལ་བ།
བདག་གིས་གངས་སེང་མཐོང་བྱུང་།
《གངས་སེང་འཚོལ་བའི༔ སྔོན་འགྲོར་བྲིས་པ།
ཆུང་དུས་བདག་གིས་གངས་སེང་ཟེར་བ་ནི་ལྷ་ཡི་བྱིན་རླབས་ཞུགས་པའི་རི་
དྭགས་ཀྱི་རྒྱལ་བོ་སྲིད་ན་འགྲན་ཟླ་དང་བྲལ་བ་ཞིག་ཏུ་བསམ་བྱུང༌། སློབ་གྲྭ་འགྲོ་དུས་
གངས་སེང་ནི་སེང་གེ་དཀར་མོ་གཡུ་ཡི་རལ་བ་དང་ལྡན་པ་ཞིག་ཏུ་བསམ་བྱུང༌། ཡིན་ན་
ཡང་། ཧི་མ་ལ་ཡའི་བསྟན་བཅོས་ལ་མཇལ་བ་ནི་གངས་སེང་ནི་རྟོག་བཏགས་ལྟ་བུའི་
འཕྲུལ་སྣང་ཞིག་ཏུ་བསམ་བྱུང་། རྗེས་སུ་གངས་སེང་ནི་ཡོད་འོས་པ་ཞིག་ཏུ་མ་ཟད། ང་
ཚོས་སུས་ཀྱང་མཐོང་ཆོག་པ་ཞིག་ཡིན་སྙམ།
ད་ལྟ་ཕྱིར་དྲན་ཞིག་བྱས་ན་སྔོན་གྱི་བསམ་ཚུལ་དེ་དག་ནི་བདག་གིས་གངས་སེང་
བསམ་པའི་ལོ་རྒྱུས་ཀྱི་འགྱུར་བ་ཞིག་ཡིན་ལ། འགྱུར་བ་འདི་ནི་བདག་དང་བདག་འདྲ་
བའི་བོད་ཀྱི་ན་གཞོན་དག་གི་བསམ་བློ་འགྱུར་བ་ཞིག་དང་གངས་སེང་འཚོལ་བའི་རིམ་
པ་ཞིག་ཀྱང་རེད།
བདག་གིས་ཆུང་དུས་ནས་བོད་ཀྱི་རིག་གནས་ལ་སྦྱངས་ཤིང་བོད་ཀྱི་རིག་གནས་
ལ་བརྟེན་ནས་འཚོ་བ་རོལ་གྱིན་ཡོད། བོད་ཀྱི་རིག་གནས་དེ་ནི་གངས་རིའི་རྩེ་མོ་ན་མངོན་
མེད་དུ་འགྱིང་བའི་གངས་སེང་ཡིན་ལ། ཆུང་དུས་ནས་ད་ལྟའི་བར་དུ་དབྱངས་གསལ་སོ་
བཞི་ལས་རང་གི་ཤེས་རིག་སྦྱོང་བཞིན་པའ
པའང་མཐར་གཏུགས་ན་གངས་སེང་འཚོལ་བ་
ཡིན།
ད་ལྟ་གངས་སེང་ཡོད་མེད་ཀྱི་རྩོད་པ་ཞིག་འབྱུང་བཞིན་ཡོད་མོད། བདག་གིས་
བསམ་ན་དེ་ནི་བསམ་བློ་གཏོང་མི་ཤེས་མཁན་སྐོར་ཞིག་གིས་མིག་རྒྱང་ཐུང་བའི་རང་
རྟགས་བསྟན་པ་ཙམ་དུ་ཟད། གངས་སེང་ཞེས་པའི་གཡུ་རལ་སྔོན་པོ་དང་ལྡན་པ་ཞིག་
1



ཤེས་རབ་ཀྱི་ཚོམས།
ཡོད་མེད་དེ་གལ་ཆེ་བ་ཞིག་གཏན་ནས་མ་རེད། ཡོད་ན་ཡང་སྲོག་ཆགས་ཤིག་ཡིན་ལ་མེད་
ན་ཡང་སྲོག་ཆགས་ཤིག་རེད། གལ་ཆེ་བ་ནི་གངས་སེང་འདི་རྒྱ་ནག་གི་གཡུ་འབྲུག་ཇི་
བཞིན་མི་རིགས་ཀྱི་བསམ་བློ་མཚོན་བྱེད་ཅིག་ཡིན་ལ། རིག་གནས་མཚོན་བྱེད་ཅིག་ཀྱང་
རེད། དེ་རིང་བདག་གིས་རང་གིས་འཚོལ་བཞིན་པའི་བསམ་བློ་དང་རིག་གནས་ཀྱི་རིན་
ཐང་མཚོན་བྱེད་དུ་བཞག་པ་ཡིན།
དེ་བས་བདག་གིས་ད་ལྟའི་བར་དུ་མི་ཚེ་རིག་པའི་གནས་སུ་བཏང་བ་ནི་གངས་
སེང་འཚོལ་བའི་གཏམ་རྒྱུད་ཡིན་ལ་གཏམ་རྒྱུད་འདིས་བདག་གིས་ཡོད་ཆོག་པ་མང་བོ་
ཞིག་བློས་བཏང་།
མི་ཞིག་ཡིན་ན་ཅིས་ཀྱང་རིག་པ་ཞིག་སྦྱང་དགོས་པ་ཡིན། རིག་པ་སྦྱོང་མི་འདོད་
པའི་མི་ཞིག་ཡིན་ན་མི་ཡང་དག་པ་ཞིག་བྱེད་མི་འདོད་པའི་མི་ཞིག་ཡིན་ངེས་ལ། རིག་པ་
དང་ལེན་བྱེད་མི་འདོད་པའི་མི་ཞིག་ཡིན་ན་མིའི་རིན་ཐང་ལ་དང་ལེན་བྱེད་མི་འདོད་
པའི་མི་ཞིག་ཡིན་ངེས།
མིའི་གནས་སྐབས་ཀྱི་དགོས་པ་བསྒྲུབ་པའི་ཆེད་དུ་རིག་པ་བསྒྲུབ་དགོས་ལ་མིའི་
མཐར་ཐུག་གི་དགོས་པ་བསྒྲུབ་པའི་ཆེད་དུ་ཡང་རིག་པ་བསྒྲུབ་དགོས། གནས་སྐབས་
དང་མཐར་ཐུག་གི་དགོས་པ་བསྒྲུབ་པའི་ཆེད་དུ་རིག་པ་སྦྱང་དགོས་ཀྱང་རང་གི་བློ་གྲོས་
ཀྱི་གདམ་ཀ་ནོར་ན་རིག་པ་དེ་དག་ཀྱང་རིག་ལོག་ཏུ་འགྱུར་བའི་ཉེན་ཁ་ཤིན་ཏུ་ཆེ། དེ་
བས་རང་གི་མི་ཚེའི་གདམ་ཀ་ཇི་བཞིན་རིག་པ་ཡང་གདམ་ཀ་བྱེད་དགོས་པ་སྨོས་མ་
དགོས་པ་རེད་།
དེ་བས་ང་ཚོས་ཅི་ཞིག་འཚོལ་བར་གདམ་ཀ་ཡང་དག་པ་ཞིག་དགོས་པ་ནི་མི་ཚེ་
ལ་གདམ་ཀ་ཡང་དག་པ་ཞིག་བྱེད་པ་དང་འདྲ། དེ་བས་ང་ཚོས་གངས་སེང་འཚོལ་དགོས་
པའི་དམིགས་ཡུལ་ཡང་དེ་ཡིན།
བདག་གིས་རིག་པ་སྦྱོང་བའི་དུས་སྐབས་འདི་དག་ཏུ་སེམས་ཀྱི་འགྱུར་བ་མཐའ་
དག་གླུ་རུ་བླངས། དུས་མི་འདྲ་བ་དང་གནས་མི་འདྲ་བར་བདག་གི་སེམས་ཀྱི་འགྱུར་བ་མི་
འདྲ་ལ་བརྗོད་པའི་གཏམ་ཀྱང་མི་གཅིག་མོད། དབང་མེད་དུ་ཐོན་པའི་ཕུ་ནུའི་ནང་
2



གངས་སེང་འཚོལ་བ།
གཏམ་འདི་དག་ནི་རང་གི་མ་བཅོས་པའི་སེམས་ཀྱི་རང་སྒྲ་ཉག་གཅིག་ཡིན།
ད་ལྟ་བདག་གིས་དངོས་གནས་གངས་སེང་མཐོང་བྱུང་། འདི་ནི་བདག་གིས་ཡུན་
རིང་བོར་འཚོལ་བཞིན་པའི་མི་ཚེའི་རིན་ཐང་ཡིན་ལ། བདག་གིས་མི་ཚེ་འདིར་ཡོད་ཚད་
བློས་བཏང་བའི་འབྲས་བུ་གཟུགས་སུ་ཤར་བ་ཞིག་ཀྱང་ཡིན། མང་བོ་ཞིག་གིས་གངས་
སེང་ཨེ་སོད་ལ་ལྟ་བཞིན་པའི་སྐབས་འདིར་བདག་གིས་གངས་སེང་མཐོང་ཞིང་དེ་
གཟུགས་བརྙན་བསྐྱེད་ཅིང་སྙིང་སྟོབས་སྤེལ་བའི་བརྩོན་པ་འདིས་རང་ཉིད་ཡིད་མི་ཚིམ་
པའི་རྒྱུ་མཚན་ཅི་ཡང་མེད་པའི་ཁར། ཡོད་ཚད་ཀྱིས་རང་ཉིད་འབོར་བཞིན་པའི་སྐབས་
འདིར་ང་རྒྱལ་དང་སྤོབས་པ། ཡིད་ཆེས་ཀྱིས་ཁེངས་ཡོད།
དེ་རིང་གངས་སེང་གི་ཆེད་དུ་འུ་གཉིས་ལས་འབྲེལ་ཞིག་བྱུང་ཡོད་ལ། ལས་འབྲེལ་
འདི་ནི་ཀློག་པ་བོ་དང་རྩོམ་པ་བོའི་བར་གྱི་འབྲེལ་བ་ཡིན་ལ་གངས་སེང་གིས་མཚོན་པའི་
རིག་གནས་འདིས་ཀྱང་རེད། ཁྱེད་ཀྱི་བདག་གི་རྩོམ་ཡིག་འདི་དག་དང་གཞི་གཅིག་ཏུ་
འདྲེས་པའི་དུས་སུ་ད་གཟོད་ཁྱེད་ཉིད་བདག་གི་སེམས་དང་ཆེས་ཉེ་བའི་མི་ཞིག་ཏུ་གྱུར་
ཡོད་པ་མ་ཟད། བདག་གི་བསམ་བློ་ལ་རྒྱུས་ཆེ་བའི་གྲོགས་པོ་ཞིག་ཏུ་གྱུར་ཡོད།
སྐབས་འདིར་ཁྱེད་ཀྱི་དགོངས་པར་གང་ཞིག་འབྱུང་བ་དེ་ངས་ཚོད་དཔག་བྱ་
དགོས་པའི་ལས་ཀ་ཞིག་གཏན་ནས་མིན། ཡིན་ན་ཡང༌། ཁྱེད་ལ་བཀའ་དྲིན་ཞུ་རྒྱུ་ནི་ཁྱེད་
ངའི་ཡིག་འབྲུའི་ཁྲོད་ལ་ཞུགས་པ་འདི་ཡིན།
མཐར། བདག་རྩོམ་པ་བོ་ཞིག་ཡིན་པའི་ཆ་ནས་རང་གི་ཀློག་པ་བོར་བཀྲ་ཤིས་
བདེ་ལེགས་ཞུ་བཞིན་ཡོད། བཀྲ་ཤིས་བདེ་ལེགས་འདི་ནི་ཁྱེད་ཀྱི་མི་ཚེ་བདག་གི་མི་ཚེ་དང་
འདྲ་བར་གངས་སེང་འཚོལ་བའི་མི་ཚེ་ཞིག་ཏུ་འགྱུར་བར་བཀྲ་ཤིས་བདེ་ལེགས་ཞུ་བ་
ཡིན་པ་ལས། ཁྱེད་ཀྱི་དགེ་མི་དགེའི་བསམ་དོན་ཐམས་ཅད་འགྲུབ་པའི་སྨོན་ལམ་བཏབ་
པ་ཞིག་མིན།
རྩོམ་པ་བོས 2 0 1 2 ལོའི་སྤྱི་ཟླ 1 ཚེས 2 ཉིན་བྲིས།
3



ཤེས་རབ་ཀྱི་ཚོམས།
རྫི་གླུ་ཞིག་གི་བསམ་བློ་དང་སྒྱུ་རྩལ།
ཁ་བཏགས་ལྟ་བུའི་དབྱངས་ཅན་མའི༔ སྔོན་འགྲོར་བྱིས་པ་
བོད་ཀྱི་སྙན་ངག་གི་འཕེལ་རིམ་མི་རིགས་གཞན་དང་བསྡུར་ན་རུས་སྦལ་གྱི་
འགྲོས་ལྟར་ནུར་བཞིན་ཡོད་ན་ཡང་། ལོ་རབས་བརྒྱད་བཅུ་བ་ནས་འགོ་བརྩམས་པའི་ལོ་
ངོ་བཅུ་ལྷག་གི་གྲུབ་འབྲས་ལ་བལྟས་ན་ངོ་མ་ཧ་ལས་པ་ཞིག་ཡིན། དུས་ཡུན་ཐུང་ངུའི་
འདིའི་ནང་དུ་བོད་ཀྱི་སྙན་ངག་གི་མ་འོངས་པ་ལ་བསམ་གཞིག་བྱེད་དུས། རྩོད་གླེང་དང་
འགལ་རྐྱེན། ཐ་ན་ནོར་འཁྲུལ་དང་ལམ་ལོག་ཏུ་འགྲོ་ངེས་པའི་རྒྱུ་རྐྱེན་མང་བོ་ཞིག་ཡོད་
ནའང་འཕེལ་རྒྱས་དང་མདུན་ལམ་ཐད་ལ་ལྟ་ཚུལ་གཉིས་ལས་མེད་ཅིང་། གཅིག་ནི་སྲོལ་
རྒྱུན་གྱི་རྨང་གཞི་ལས་འཕེལ་རྒྱས་བསྙེག་པ་དང༌། ཅིག་ཤོས་ནི་གསར་པ་
སྲོལ་རྒྱུན་གྱི་ཁ་གཏད་དུ་ལངས་པ་དེ་ཡིན། ཡོངས་ཁྱབ་ཀྱི་བསམ་གཞིག་གི་སྟེང་ནས་སྔ་
མའི་རིན་ཐང་དེས་བོད་ཀྱི་སྤྱི་ཚོགས་ལ་ནུས་ཤུགས་ཆེན་པོ་འདོན་བཞིན་ཡོད་ཅིང་། ཕྱི་
མས་ན་གཞོན་སྐོར་ཞིག་ལ་ཤུགས་རྐྱེན་ངེས་ཅན་ཞིག་ཐེབས་བཞིན་ཡོད། གང་ལྟར་ཡང་
ལོ་འདི་གའི་ནང་ཕན་ཚུན་ལ་འགྲན་བསྡུར་གྱི་ཚུལ་གྱིས་སྙན་དེབ་གང་མང་ཞིག་པར་དུ་
བསྐྲུན་པ་འདིས་བོད་ཀྱི་ལོ་རྒྱུས་སྟེང་སྙན་ངག་གི་འཕེལ་རིམ་ཞིག་ཏུ་སླེབས་ཡོད་པ་
གསལ་བོར་མཚོན་ཐུབ།
ད་རེས 《ཁ་བཏགས་ལྟ་བུའི་དབྱངས་ཅན་མ》 ཞེས་པའི་དེབ་ཆུང་འདི་ཀློག་པ་
བོའི་སྤྱན་ལམ་དུ་འགྲེམ་པའི་སྐལ་བ་དང་ལྡན་པར་གྱུར། འདི་ནི་ན་གཞོན་སྙན་ངག་པ་
གངས་འཚོ་ལགས་ཀྱིས་ལོ་ངོ་བཅུ་ཕྲག་རིང་ལ་རྔུལ་ཆུ་དང་ཟུངས་ཁྲག ཐ་ན་ཚེ་སྲོག་དང་
འབྲེལ་བ་ཡོད་པའི་དགའ་སྐྱོའི་འགྱུར་བ་ལས་བཏོན་པའི་ལྷག་བསམ་གྱི་སྐྱེས་ཆུང་ཞིག་སྟེ་
མགྱོགས་འགྲོས་ཆོལ་ཁའི་རྩྭ་འཇམ་གྱི་ཁྲོད་ནས་དུང་དུང་གིས་གྲགས་པའི་ཁུ་བྱུག་གི་
གཞས་ཆུང་བཞིན་ཁྱེད་ལ་སྤྲོ་སྐྱིད་དམ་ཡང་ན་སྐྱོ་དུང་བ་ཞིག་སྟེར་ངེས། རྣམ་པའི་སྟེང་
4



གངས་སེང་འཚོལ་བ།
ནས་བལྟས་ན་དེབ་འདིར་ཡོངས་ཁྱབ་ནས་ལྡན་པའི་ཁྱབ་ཆོས་ཤིག་ནི་སྲོལ་རྒྱུན་གྱི་སྲོག་
བཟུང་ནས་གསར་བཏོད་ཀྱིས་ཟུར་བརྒྱན་ཏེ། མི་རིགས་འདི་ངོས་དང་ཟུར་ནས་མཐོང་
བའི་མྱོང་ཚོར་ཏག་ཏག་ཡིན་པས་དུས་དང་མཐུན་པའི་གྲུབ་འབྲས་དང་དགེ་མཚན་མི་
ཉུང་བ་ཞིག་ཡོད།
གངས་འཚོ་ལགས་ནི་མེ་ཏོག་དང་མཉམ་དུ་འཛུམ་མདངས་གྲོལ་ཞིང་། གླུ་
དབྱངས་དང་སྨྲ་བརྗོད་མཉམ་དུ་བརྡོལ་བའི་ཁོར་ཡུག་ཏུ་སྐྱེས་པས་གནས་འདི་ན་འཕུར་
བའི་སྒྱུ་འཕྲུལ་དང་། འཆར་ཡན། ད་དུང་ལྷས་ཆེད་དུ་བསྩལ་པའི་མི་རིགས་ཀྱི་གོམས་
འདྲིས། ཚེ་སྲོག་གི་མདངས་མ་ཡལ་བའི་ལྷ་སྒྲུང་སྣ་ཚོགས། དེ་དང་དེ་དག་གིས་སྙན་ངག་
གི་བག་ཆགས་སྦྲུམ་ཞིང་། དཔལ་འབྱོར་དང་སྤྱི་ཚོགས་འཕོ་འགྱུར་ལས་མགོ་བོ་འཐོམས་
པའི་དུས་རབས་འདིར་འཁོར་བའི་འཚོ་རྟེན་གྱི་ཁྱིམ་གཞིས་དང་། ཟླ་ཕོགས་ཀྱི་བསླུ་བྲིད་
སོགས་ཡོད་ཚད་བློས་བཏང་སྟེ་ནང་དོན་རིག་པ་དང་། སྒྲ་ཚད། སྙན་ངག་ལོ་རྒྱུས་སོགས་
དང་།སེམས་ཁམས་རིག་པ།མཚན་ཉིད་རིག་པ། རྩོམ་རིག སློབ་གསོ་རིག་པ། སྤྱི་ཚོགས་
མིའི་རིག་པ་སོགས་གནའ་དེང་གི་གཞུང་ལུགས་གང་མང་ཞིག་ལས་དཀའ་སྡུག་གི་རོ་གང་
མང་མྱངས་པས་ད་ལྟའི་བར་དུ་ཁོང་གིས《ཀྲུང་གོའི་བོད་རིག་པ》དང༌། 《སྦྲང་
ཆར》 《མཚོ་སྔོན་མང་ཚོགས་སྒྱུ་རྩལ» «རི་བོ་ཉི་ཟླ» «མཚོ་སྔོན་བོད་ཡིག་ཚགས་པར》
《བོད་ལྗོངས་ཉིན་རེ་ཚགས་པར»སོགས་ཞིང་ཆེན་ཕྱི་ནང་གི་དུས་དེབ་དང་ཚགས་པར
མང་བོར་དཔྱད་རྩོམ་དང་ལྷུག་རྩོམ། སྙན་ངག་བཅས་བརྒྱ་ལ་ཉེ་བ་ཞིག་སྤེལ་མྱོང་། དེ་
བས་ཆེས་ཟབ་པའི་བག་ཆགས་དེ་ཡོངས་སུ་སྨིན་ནས་མགྲིན་པའི་དཔྱིད་ཀྱི་དགའ་ཚལ་དུ་
སྙན་ངག་གི་འཕང་འགྲོ་ངང་གིས་བརྡོལ་བར་གྱུར།
ངས་སྙན་དེབ་འདི་ཐེངས་འགའ་བཀླགས་རྗེས་ད་གཟོད་འདིའི་སྤྱི་ཚན་གཞན་
དང་མི་མཐུན་པའི་རིན་ཐང་ངེས་ཅན་ཞིག་ཡོད་པར་མཐོང་། དེ་ནི་སྤྱི་ཚོགས་དང་ལོ་རྒྱུས་
ཀྱི་སྣང་ཚུལ་ལ་འགལ་ཟླ་སློང་བའི་ཕུགས་འདུན་ནམ་འགྲོ་བ་མིའི་རིགས་ཀྱི་མདུན་ལམ་
ཞིག་སྟེ་དེང་གི་ད པལ་འབྱོར་དང་ཆབ་སྲིད། ཚན་རིག་རིག་གནས་བཅས་གང་
རང་ཉིད་གཅེས་འཛིན་གྱི་གཟེབ་ཏུ་ཚུད་ཅིང་། དེ་ལས་འདོད་ཆགས་ཞེ་སྡང་གཏི་མུག་གི་
ཡམས་ཤིག་གིས་གཡོ་དང་ཕྲ་མ་སོགས་ངང་གིས་རྒྱས་ཏེ་བདེན་དྲང་དང༌། སྤྱོད་
ཅས་གང་དུའང་
ནད་ཡ
5



ཤེས་རབ་ཀྱི་ཚོམས།
བཟང་། གཞན་ཕན། ཞི་བདེ་བཅས་བག་ལ་ཞ་བས། སྐྱེ་རྒ་ན་འཆི་ལས་གཞན་པའི་བཙན་
གཉོམ་དང་དབུལ་ཕྱུག ཡང་ན་དམག་འཁྲུག་འཇིགས་སྐུལ། ནད་ཡམས། རང་བྱུང་
ཁམས་ཀྱི་འཇིགས་སྔངས་སྣ་ཚོགས། ཐ་ན་ཚན་རིག་གིས་འགྲོ་བ་མི་རིགས་རང་
གས་རང་ཉིད་ལ་
ལྕེབས་ཐག་བཟོས་ཏེ་འཛམ་གླིང་ངམ། རྒྱལ་ཁབ་ཅིག་གམ་མི་རིགས་ཤིག་གི་ཉམས་རྒུད་
ཇི་བྱུང་གི་སྡུག་བསྔལ་ལས་སྒྲོལ་བའམ་ཡང་ན་ཞི་བདེ་དང༌། སྤྲོ་སྐྱིད། རབ་ཏུ་འབྱམས་
པའི་བདེ་བ་ཞིག་ལས་སྣོད་བཅུད་མཐའ་དག་བདེ་ལྡན་ཞིང་ཁམས་ཤིག་ཏུ་སྨོན་ཡོད་པ་
རེད། ཡིན་ན་ཡང༌། བྱིས་པ་བྱིས་པར་ཤེས་པའི་དབང་གིས་སྙན་དེབ་འདིས་འུད་བརྗོད་
ཀྱི་ཨ་རག་བཙན་པོ་མ་འཐུང་བར་སྨོན་པ་ཡོད་ཚད་ཆུ་ལེན་བུ་མོས་མགྲིན་གླུ་བཞིན་ཁེར་
བཤད་བྱས། ཁེར་བཤད་འདི་ཡང་དེ་ལྟ་བུའི་བསམ་བློ་དང་འབྲལ་ཐབས་མེད་པ་ཞིག་
རེད།
སྙན་ངག་རེ་རེའི་རང་མཚན་གྱི་བསམ་བློའི་སྟེང་ནས་བལྟས་ན་ཡོད་ཚད་ཕ་ཡུལ་
དང་འབྲེལ་བ་ཡོད་པར་མ་ཟད། སྤྱི་ཚོགས་དང༌། ལོ་རྒྱུས། འཕེལ་རྒྱས། ཡང་ན་མི་དང་
མིའི་བར་གྱི་འབྲེལ་བ་དང་དེང་རབས་ཀྱི་རང་གཞན་བར་གྱི་འགལ་ཟླ་ལས་གཞན་ལ་
མིག་གིས་བལྟས་ནས་རང་ཉིད་མེ་ལོང་ལས་མཐོང་ཡོད་པ་རེད། དེ་དག་ལ་དབྱེ་ཞིབ་ཅུང་
བྱེད་ན།
1 མི་དང་མིའི་བར་གྱི་འབྲེལ་བའི་སྟེང་གི་བསམ་བློ་གསལ་བྱེད་དུ་ལེགས་
བཤད སྙན་ངག་གི་ཚོམ་བུ》 《མཛོ་མོ་བལ་ཁུར» ཁྱེད་མྱུར་ཏུ་ཕེབས་ཤོག» (སྐྱོ་གླུ་སྙིང་
གི་རོལ་མོ》 《སྙིང་ནས་ཕུལ་བའི་གླུ ཆེས་ཐོག་མའི་མཆོད་བརྗོད སོགས་ཡོད་དེ་སྐྱེ་རྒ་
ན་འཆི་ཁྲོད་ཀྱི་བརྩེ་དུང་དང་འགལ་འདུ་ལས་འཚོ་བའི་གདམ་ཀ་རང་དབང་མེད་པས་
མི་སུ་ཡིན་རུང་དགྲ་འདུལ་གཉེན་སྐྱོང་དང་འཁོར་བའི་བདེ་སྣང་ལས་རང་གཅེས་འཛིན་
གྱི་ངང་མདུན་དུ་འགྲོ་བཞིན་ཡོད་ནའང་དོན་དུ་འཇིག་རྟེན་གྱི་བདག་པོ་མི་ཡིན་ནམ། མི་
ཡི་བདག་པོ་ད་དུང་གཞན་ཞིག་ཡིན། དེས་ན་མི་དང་མིའི་བར་གྱི་འབྲེལ་བ་ནི་དགའ་སྐྱོ་
ཆགས་སྡང་ལས་འཚོ་དགོས་དོན་ཅི། འདི་ནི་སྙན་ངག་དེ་དག་ལ་འབྲེལ་ཐབས་མེད་པའི་
ཆ་ཤས་ཤིག་རེད།
2 ཕ་ཡུལ་ལས་མངོན་པའི་བསམ་བློ་ནི ལུག་རྫི་བུ་མོ》 ༔ ཟླ་བའི་སྙན་ངག》 《སྙན་
རུ
༤
6



3
གངས་སེང་འཚོལ་བ།
ཚིག་བྱུ་རུའི་མགུལ་རྒྱན》 《རྒྱང་བལྟ》 སོགས་ལས་མངོན་ཏེ་ཕ་ཡུལ་དང་ཕ་ཤུལ་བུས་
འཛིན་ཐད་ནས་མངར་སྐྱུར་བསྐ་བའི་འཚོ་བའི་བདེ་སྡུག་དང་། མིག་ཆུ། ཟུངས་ཁྲག་ལྷུང་
ལྷུང་དུ་བཞུར་བའི་ཁྲོད་ཀྱི་ལུག་རྫི་བུ་མོ་ལ་སོགས་པའི་རང་གི་བརྩེ་དུང་དང་འདོད་བློའི་
གདམ་ཀའི་ཁྲོད་ཀྱི་སྣང་ཚུལ་ལ་གདུང་སེམས་སྐྱེས་པ་མིན་པར་དཔལ་འབྱོར་དང་ཚན་
རིག་བཅས་ཕྱོགས་གང་ཐད་ནས་ཡར་རྒྱས་སུ་འཕེལ་བས་མིའི་རིན་ཐང་ངང་གིས་ཤོར་
བའི་སྐབས་འདིར་མི་ཆོས་གཙང་མ་བཅུ་དྲུག་གི་བསམ་བློའི་བྱིན་རླབས་དེས་རང་གི་
མདུན་ལམ་བློས་གཏོང་ཕོད་པའི་སྤྱོད་ཚུལ་འདི་ནི་གོ་ལ་ཟླུམ་པོ་འདིའི་སྟེང་གསེར་དངུལ་
ལས་རིན་ཐང་ཆེ་བའི་འདུ་ཤེས་ལས་བྱུང་བ།
ལོ་རྒྱུས་ཐད་ནས་བལྟས་ན་ཡོད་ཚད་དུས་ར བ ས་དང་འབྲེལ་བ་ཡོད་
ནའང {འབྲོ་བཟའ་ཁྲི་མ་ལོད》དང《གངས་རི་དཀར་པོ》 《ཁྱོད་ཀྱི་རྟོགས་བརྗོད་ཟབ་མོ
《གངས་རིའི་རོལ་དབྱངས》 སོགས་ལས་གངས་རིའི་ལྗོངས་འདིར་གཞན་དབང་གི་རླུང་
དམར་འཚུབ་ཅིང་ཞི་བདེ་ཡི་ཉི་འོད་དྲོ་མྱོང་བ་མ་ཟད་གངས་སེང་དཀར་མོའི་ང་རོས་
འཇིག་རྟེན་ཡོམ་ཡོམ་གཡོ་བའི་སྐབས་ཀྱང་བྱུང་ཡོད་ནའང་མི་རྟག་པའི་ཆོས་ཉིད་ལས
འགོངས་མ་ཐུབ། དེ་ལས་གདུང་སེམས་དང་འཁང་ར། ཡང་ན་ལ་རྒྱུ་སོགས་གང་ཞིག་སྐྱེས་
ཀྱང་ལོ་རྒྱུས་ནི་འདས་ཟིན་པས་ད་ལྟའི་གནས་བབས་ལ་ཕན་ཐོགས་ཅི་ཡང་མེད། དེ་ལས་
སྙན་ངག་ལས་ལོ་རྒྱུས་ལྟ་བ་གླེང་སྟེ་ཕྱི་ཐག་གི་རྗེས་དྲན་ཞིག་བྱས་ནས་འདི་ལས་ཐོབ་པའི་
བསླབ་བྱ་དེ་འབྱུང་འགྱུར་རམ་དེ་རིང་གི་དུས་སུ་འཛིན་འོས་པ་ཡིན་པ།
དེང་རབས་དང་འབྲེལ་བའི་བསམ་བློ་ནི་སྙན་དེབ་འདིའི་གཙོ་བོ་ཡིན། དཔེར་
ནོ (མིག་ཟུང་བོད་ལ་འཁོར་བ་ཉུང་ཉུང་ཙམ》 དང《ན་ཟླ་ཚོ། གླུ་ཞིག་ལོངས་དང༔ (ཆེས་
ཐོག་མའི་མཆོད་བརྗོད》 《གངས་སེང་གི་དྲི་བ》 《རྒ་བའི་ཁུར་གྱིས་མནོན་པའི་ང་
རང》 «ཁྲོམ་སྲང》（དེ་རིང་གི་ཉི་མ》 སོགས་ལས་རང་
ས་ལས་རང་གི་ཕ་ཡུལ་འདིའམ་ཁྱད་པར་དུ་
བོད་གངས་རིའི་ཞིང་འདི་སྤྱི་དང་བྱེ་བྲག་གི་ལམ་ནས་མངོན་པ་སྟེ། ཤེས་རིག་དང་གོམས་
སྲོལ། བྱམས་སྙིང་རྗེ་སོགས་འཛམ་གླིང་ན་སྔོན་དུ་ཐོན་པའི་མི་རིགས་འདི་ལོ་རྒྱུས་སམ་རྒྱུ་
རྐྱེན་གང་མང་ཞིག་གིས་དཔལ་འབྱོར་དང་ཚན་རིག་སོགས་རྗེས་སུ་ལུས་པ་འདིས་ཞེ་ཤོར་
དོན་མེད་ནའང་གཙོ་བོ་མིག་སྔའི་གནད་དོན་འདི་ལས་འབྱུང་འགྱུར་གང་ཞིག་བསུ་མིན་
4
7



ཤེས་རབ་ཀྱི་ཚོམས།
ལ་བསམ་གཞིག་བྱེད་དགོས་པ་དེ་རེད། ཁོང་གིས་བལྟས་ན་མི་དང་མིའི་བར་གྱི་འབྲེལ་བ་
དང་ཕ་ཡུལ་གྱི་སྣང་ཚུལ་སོགས་ཀྱང་དེང་རབས་དང་འབྲེལ་བ་ཡོད་པས། （ 1 )རོང་
བའི་ཞིང་ཚིགས་བར་གྱི་འགལ་ཟླ་དང་འབྲོག་པའི་རྩྭ་ལོའི་སྟེང་གི་ཞེ་འཁོན་སོགས། དེ་
ལས་གཞན་པའི་གྲུབ་མཐའི་ཕྱོགས་རིས། ས་གནས་རིང་ལུགས་སོགས་ཀྱིས་ཐུན་མོང་གི་
སྟོབས་ཤུགས་དང་། ཆོད་སེམས་ལ་ཕོག་ཐུག་མི་ཉུང་བ་ཞིག་གཏོང་བ།( 2 )གངས་རིའི་
ཞིང་གི་མི་རྣམས་ཀྱིས་རང་གི་ཕ་མེས་ཀྱི་འུར་ཆ་དང་ལྕགས་ཁེམ་སྙིང་ནོར་དུ་བཟུང་ནས་
སྤྱི་ཚོགས་འཕེལ་རྒྱས་དང་མཐུན་པའི་ཐོད་བརྒལ་ཅིག་ནམ་ཡང་མེད་པར། ཕ་ཤུལ་བུས་
འཛིན་ལ་བརྩོན་པ་དེ་ནི་སྔངས་འཚབ་སྐྱེས་དགོས་པའི་བྱ་བ་ཞིག་ཡིན་པ། ( 3) རོང་
འབྲོག་གི་སྔོན་ཐོན་གྱི་ས་གནས་མང་བོར་ཤེས་རིག་མེ་ལྕེ་སྦར་བའི་སློབ་གྲྭ་བཙུགས་ཡོད་
ནའང་རིག་གནས་དགོས་མཁོ་མེད་པ་དང་ཕོ་མཆོག་མོ་དམན་གྱི་འདུ་ཤེས་སམ་རྒྱུ་རྐྱེན་
གང་མང་ཞིག་གིས་དགེ་རྒན་རྣམས་ཆང་དང་ཤོ་སྦགས་ལ་རོལ་ཅིང་། སློབ་མ་རྣམས་ཀྱིས་
ཆད་པ་ཙམ་གསབ་པས་ལད་པར་གྱུར་ཅིང་ཆང་དང་འཕྱོན་མའམ་ཁྲོམ་ནས་མགོ་སྟོང་དུ་
འཁོར་བའི་ཡོན་ཏན་པར་གྱུར་པ། ( 4 ) གྲོང་ཁྱེར་བའི་བོད་རིགས་དག་རྒྱ་མ་བོད་ཀྱི་
སྐད་ལ་བྱང་ཞིང་ཕྱི་མ་ནང་གི་ཆ་ལུགས་ར་མ་ལུག་གི་གོམས་སྲོལ། ཐ་ན་བུ་དང་ཚ་བོས་
རང་གི་ཕ་སྐད་གོམས་སྲོལ་ཐད་ལ་བོར་བའི་དཔུང་ཁག་ཅིག་གྲུབ་པའི་ནད་ཡམས་འདི་
རིམ་གྱིས་གང་སར་ཁྱབ་ནས་བོད་ཀྱི་སྤྱི་ཚོགས
་ཚོགས་སྟེང་ཤུགས་རྐྱེན་ངན་པ་ཐེབས་པ།
（ 5 }ཡོན་ཏན་ཅན་དུ་རློམ་པ་མང་བོས་བོད་ཀྱི་རིག་གནས་དང་ལོ་རྒྱུས། ཆོས་ལུགས།
དཔལ་འབྱོར་གྱི་འཚོ་གནས་སོགས་ཡོད་ཚད་རྗེས་ལུས་སུ་བཟུང་སྟེ་མཐའ་གཅིག་དེང་
རབས་ཅན་དུ་བསྙེགས་ནས་ལྷ་ས་ཞིང་ཀང་ཅན་དུ་བསྒྱུར་བར་བརྩོན་པ། （6)་ཡུལ་
གྱི་སྲིད་དོན་དང་དཔལ་འབྱོར། ཡང་ན་དམངས་དོན་སྒྲུབ་མཁན་གྱི་དཔོན་པོ་དག་གིས་
མི་རིགས་ལ་ཕན་ཞིང་ཕ་ཡུལ་ལ་སྨན་པའི་དོན་མཐའ་དག་ལྟག་སྒོ་དང་དེའི་དབང་གིས་
དམངས་ཚོགས་ཀྱི་མིག་ཟུང་ཡང་ལྟག་སྒོ་ལ་བྲེལ་བས་བདེན་དྲང་གི་མིག་ཟུང་ཁད་ཀྱིས་
འཁྱོགས་པས་དཔོན་པོ་བསྐོ་བཞག་དང་གཞན་དོན་བསྒྲུབ་པ་བཅས་གང་དུ་ཡང་སྤྲེའུ་ཆོ་
འཕྲུལ་རྣམ་པར་འགྱུ་བ། (7) སྙིགས་མའི་ལུས་སུ་ཚེ་གཅིག་ཏུ་འཚང་རྒྱ་བའི་གདམས་
ངག་སྟེ་འཇིག་རྟེན་ལ་ཞི་བདེ་དང་འགྲོ་བ་མིའི་རིགས་ལ་བདེ་སྐྱིད་སྟེར་བའི་ཟབ་མོའི་
8



གངས་སེང་འཚོལ་བ།
ཆོས་ལུགས་ཁྱད་པར་ཅན་ཞིག་ཡོད་ནའང་བླ་སྤྲུལ་གྱི་མིང་ཐོབ་འཛིན་པ། གཞན་གྲྭ་བ་
དང་ཆོས་དད་པ་མང་བོ་ཞིག་གིས་ཆོས་ལུགས་ཀྱི་རིན་ཐང་ངོས་མ་ཟིན་པར་ཆོས་བརྒྱད་
དམ་ཡང་ན་འདི་སྣང་གི་བསླུ་བྲིད་སྣ་ཚོགས་ལས་ཆོས་བསྒྲུབས་པའང་འཁོར་བའི་ཀུན་
འབྱུང་དུ་འགྱུར་བའམ་ཆོས་ཉམས་པའི་རྐྱེན་དུ་འགྲོ་བ། མདོར་ན། སྐྱེས་པ་དུ་ཆང་དང་
རྒྱུ་རྐྱེན་ལས་མགོ་འཁོར་ཞིང་བུད་མེད་སྒེག་རྫས་དང་འབྱོར་འདོད་ལས་ཉིན་མོ་གཏོང་
བཞིན་ཡོད་དེ། རང་གི་སླད་དུ་ཡོད་ཚད་ལ་མིག་བཙུམ་བཞིན་ཡོད་པ་ནི་ཡོན་ཏན་པ་འམ་
ཡིག་རྨོངས་པ། རོང་འབྲོག་གམ་གྲོང་ཁྱེར་བ་ཀུན་ལ་ཁྱད་པར་མེད་པས་དེ་ལྟ་བུའི་རྨི་ལམ་
ལས་སློང་བ་ནི་མི་ཆོས་ཀྱི་རིན་ཐང་དང་ཚེ་སྲོག་གི་དོན་སྙིང་ཡིན་ཞིང་སྙན་དེབ་མི་ཆོས་ཀྱི་
རིན་ཐང་ལ་སོགས་སྙེག་པ་ལས་དེ་དག་ལ་ཟུར་ཟའི་མེ་བཙའ་ཙམ་འཇོག་པ་གཏན་ནས་
མ་ཡིན། དེའི་ཕྱིར《ན་ཟླ་ཚོ་གླུ་ཞིག་ལོངས དང 《གངས་སེང་གི་དྲི་བ》ལྟ་བུས་འབོད་
སྐུལ་བྱས་ཤིང 《གླིང་ལྔ་ཡོམ་ཡོམ་སྒུལ་བའི་ང་རོ》 《གངས་རིའི་རོལ་དབྱངས》 ལྟ་བུས་མི་
རིགས་ཀྱི་མདུན་དུ་ལངས་ནས་བདེན་དོན་གྱི་མིག་ཟུང་ལས་ཉི་མ་ལྟ་བུའི་འོད་སྣང་
བཀྱེས་པའི་སྐྱེས་བུ་ཆེན་པོ་དེ་དག་ལ་རེ་སྨོན་བྱས། ཞར་དང་ཞོར་ལ་མི་རིགས་འདིའི་
གོམས་སྲོལ་དང་བསམ་པའི་འཁྱེར་སོ་བཅས་གང་འཚམ་གྱི་ཐོན་ཡོད།
གོང་དུ་བརྗོད་པ་བཞིན་ལྗོངས་འདིའི་ཞོར་དུ་འཇིག་རྟེན་གྱི་རྙོག་ཟིང་དང་སྡུག་
བསྔལ་ལས་འདྲེན་པའི་བསམ་བློ་ཉག་གཅིག་ནི་བྱམས་སྙིང་རྗེ་དང་གཞན་ཕན་གྱི་བསམ་
བློ་གནད་དུ་འཛིན་པ་དེ་ཡིན། དེ་ལས་འཇིག་རྟེན་འདིར་སླར་ཡང་མི་ཆོས་གཙང་མ་བཅུ་
དྲུག་གི་སྐྱ་རེངས་ཤིག་བསུས་ཏེ་འགྲོ་བ་མི་གཙོ་བྱས་པའི་སྲོག་ཆགས་སྣ་ཚོགས་ལའང་ཞི་
བདེའི་ཁོར་ཡུག་ཅིག་བསྐྲུན་པའི་ལྷག་བསམ་མངོན་པའི་གསལ་བྱེད་དུ《དབྱངས་ཅན་མ》
སྤྱན་རས་གཟིགས》 《གྲོགས་པོ་ཤམ་བྷ་ལར་ལོག་འགྲོ》 ལྟ་བུའི་གསོལ་བ་འདེབས་
པའམ་ཡང་ན་མེ་ལྟར་འབར་བའི་རེ་སྨོན་ཞིག་བཟུང་ཡོད། སྐབས་རེར། འཇིག་རྟེན་གྱི་སྐྱེ་
རྒ་ན་འཆིའི་ཁྲོད་ཀྱི་སྡུག་བསྔལ་ལས་སྒྲོལ་འདོད་ཡང (ང་རང» དང 《འཇིག་རྟེན་དང་
དམྱལ་བ》 སོགས་སྙན་ངག་འགའ་རེ་ཡོད་པ་ནི་ང་ཚོའི་ཐག་མ་ཆོད་པའི་འཚོ་བའི་ཁྲོད་ཀྱི་
སྡུག་བསྔལ་དེ་ཤཱཀྱ་ཐུབ་པས་སྔོན་ནས་གསལ་བོར་གསུངས་ཞེས་སྐུ་ཞབས་ལུའུ་ཞུན་གྱིས་
བ ཤད་པ་དེ་རེད། འདི་དག་ནི་འཁོར་བ་རྒྱ་མཚོའི་གྲུབ་ཆ་ཞིག་ཡིན་པས་ལམ་རིམ་ཆེན་མོ་
)



ཤེས་རབ་ཀྱི་ཚོམས།
སོགས་སྤྱོད་པ་གཙོ་བོར་སྟོན་པའི་གཞུང་ལུགས་ལ་བརྟེན་ནས་བསམ་གཞིག་བྱེད་དགོས་
པ་རེད། སྤྱིར་བཤད་ན་དེ་ལྟ་བུའི་བསམ་བློ་དུས་རབས་འདིར་འབྱུང་དཀའ་བ་ཞིག་ཡིན་
ལ་ཕྱག་ན་པད་མོའི་གདུལ་ཞིང་དུ་ཡི་གེ་དྲུག་མ་ལྷན་སྐྱེས་ཀྱི་ངག་གི་གདངས་སུ་སྨིན་པ་
དོག་ལ་མཚོན་ན་སྐྱེས་འོས་པ་ཞིག་ཀྱང་རེད། འོན་ཀྱང་བསམ་བློ་དེ་དག་བརྗོད་པ་ཙམ་
གྱིས་སྙན་དེབ་འདི་མཐོ་རུ་འཕགས་པ་མ་ཡིན་ཏེ་སྙན་ངག་གི་འགྱུར་བ་དང་འགྲོགས་ཏེ་
བསྡུས་བརྗོད་དང་འཆར་ཡན། ད་དུང་སྙན་ངག་གི་ངོས་དང་ཟུར། ཡང་ན་སྐབས་ཐོབ་
དང་དངོས་ཤུགས་ཅི་རིགས་སུ་ཆུ་ཕྲན་བཞུར་བ་ལྟར་ངང་གིས་བརྡོལ་བ་འདི་ཡིན་ཏེ་
མཐར་གཏུགས་ན་སྙན་དེབ་འདིའི་དམིགས་བྱ་ནི་ཞི་བདེ་ཞེས་པའི་རླབས་ཆེ་བའི་ཐ་སྙད་
འདིའི་ནང་དུ་འདུས་ཡོད།
སྙན་ངག་ནི་སྒྱུ་རྩལ་ཡིན་ལ་མཚོན་ཐབས་ཀྱང་ཡིན། འོན་ཀྱང་མཚོན་ཐབས་དང་
སྒྱུ་རྩལ་ཞེས་པའང་ཆ་ཤས་དུ་མས་གྲུབ་པ་ལས་སྤྱི་དང་བྱེ་བྲག་གི་ནུས་པ་ཁྱད་པར་ཅན་
འདོན་དགོས་པ་ཡིན་པས། གསར་འགྱུར་རྩི་ལྟར་ནུས་པ་བླ་ན་མེད་པ་ཞིག་ཡོད་ནའང་
མཐའ་གཅིག་ཏུ་དེ་དག་ལ་བསྙེགས་ཆེས་ན་སྙན་ངག་སྐད་ཆ་མིན་པར་འགྱུར་འགྲོ་བས་
སྒྱུ་རྩལ་ལའང་འདོར་ལེན་དང་སྟབས་བསྟུན་བྱ་དགོས། སྤྱིར་བཤད་ན་སྙན་ངག་གི་
མཚོན་ཐབས་ནི་སྒྱུ་རྩལ་ཡིན་ལ་མེ་ལོང་མའི་སྒྲ་རྒྱན་དོན་རྒྱུན་གཉིས་ཀྱང་སྒྱུ་རྩལ་ཡིན་
ཞིང་ཁྱབ་ཆེ་བའི་དབང་དུ་བྱས་ན་སྙན་ངག་གི་སྒྱུ་རྩལ་ཡང་དེ་གཉིས་སུ་རིགས་བསྡུས་སུ་
དཔྱད་བཟོད་དུ་གྲུབ་པ་ཡིན། དེའི་ཕྱིར་སྙན་དེབ་འདིའི་སྒྱུ་རྩལ་ཡང་དེ་གཉིས་ལས་
དཔྱད་པར་འདོད། སྔོན་བྱོན་མཁས་པས་བརྗོད་བྱ་དོན་གྱི་ལུས་དང་རྗོད་བྱེད་ཚིག་གི་
ལུས་ཞེས་བཞེད་པ་དེའི་སྟེང་ནས་བསམ་ན་གོང་དུ་བརྗོད་པ་དག་ནི་སྙན་དེབ་འདིའི་
བརྗོད་བྱ་དོན་གྱི་ལུས་ཡིན་ལ་རྗོད་བྱེད་ཚིག་གི་ལུས་ཚིགས་བཅད་དང་རང་མོས་ཀྱི་ལུས་
གཉིས་སུ་འདུས་པ་དེ་ནི་གནད་དོན་ཆུང་ཆུང་ཞིག་ཡིན། འོན་ཀྱང་རྩོམ་ལུས་གང་ཞིག་
སྤྱོད་མིན་དེ་རང་གི་སྐད་ཀྱི་ཆོས་ཉིད་ལ་བས
ལ་བསམ་གཞིག་བྱེད་པ་ལས་ཆོས་ཉིད་དང་མི་
མཐུན་པའི་ལུས་ཤིག་སྤྱད་ན་ནི་ཡ་མ་ཟུང་དུ་འགྱུར་འགྲོ། དེའི་ཕྱིར་ཁོང་གིས་ཀྱང་མི་སྐད་
ཀྱི་ཆོས་ཉིད་དེར་གཞིགས་ནས་རང་མོས་ལུས་ཀྱང་སྤྱད་ཡོད། དེ་ཡང་ཡིན་ཏེ། བཅད་ལྷུག་
གང་ཡིན་རུང་གཙོ་བོ་བརྗོད་འདོད་ལ་རག་ལས་ཤིང་རང་མོས་ལུས་དེ་རང་རེའི་སྐད་དུ་
ཞི
1)



་ནི་
པར་ག་ལ་
གངས་སེང་འཚོལ་བ།
ལྷན་སྐྱེས་སུ་གྲུབ་པས་ན་ཧོས་ཁྲའེ་མནwhitman) གྱིས་གསར་བཏོད་མཛད་ཅེས་པ་
རིགས་པ་དང་འགལ་ཏེ་བེད་སྤྱོད་ཐོག་མར་བྱས་པ་ལས་གསར་བཏོད་མཛད་པ་
འགྱུར།
སྙན་དེབ་འདིའི་རྒྱུན་ལས་སྒྲ་རྒྱན་ནི་གཙོ་བོ་སྒྲའི་སྟེང་ནས་ནུས་པ་འདོན་བྱེད་
ཡིན་ཀྱང་དེ་ཙམ་དུ་མ་འདུས་པར་དོན་ལའང་ནུས་པ་ཆེན་པོ་གདོན་ཐུབ། དཔེར་ན།
སྒེག་མོ་དང་ལུས་ཕྲ་མ་ཞེས་པ་དག་སྤྱིར་ཚིག་རྒྱན་དུ་བརྩི་ཆོག་ལ་དོན་གཅིག་ཏུ་འབབ་
ནའང་སྐབས་བབ་ཀྱི་ཡིད་ཀྱི་འགྱུར་བ་མཚོན་ཚུལ་ལ་ཁྱད་པར་ཤིན་ཏུ་ཆེ་སྟེ་གདུང་བ་
དང་སྐྱོ་ཡུལ་དང་འབྲེལ་བ་ཞིག་ཡིན་ཚེ་སྒེག་མོ་ཞེས་པའི་སྒེག་ཉམས་དང་འབྲེལ་བའི་བུ་
མོ་ཞིག་གི་སྣང་བརྙན་ལས་རང་གི་འདོད་པ་དང་དབྱེར་མེད་པའི་ནུས་པ་ཞིག་ལས་སྐྱོ་
གླེང་དང་འབྲེལ་བའི་འགྱུར་བ་ཞིག་དོན་དཀའ་བས་དེ་ལྟར་སྤྱད་ཚེ་ལྡོག་ཕྱོགས་ཀྱི་ནུས་
པ་ཐོན་ངེས། དེ་བཞིན་ལུས་ཕྲ་མ་ཞེས་པས་སྨྲ་བ་བོ་ཕར་ཆགས་པའི་འདུ་ཤེས་ཕྲ་མོ་ཞིག་
འདྲེན་པར་བྱེད་པས་ཚིག་གི་ནུས་པ་འདོན་སྟངས་ནི་སྙན་ངག་ལེགས་མིན་ལ་རྗེས་འགྲོ་
བྱེད་པ་ཞིག་ཡིན། སྙན་དེབ་འདིའི་དེའི་ཕྱོགས་ལ་གྲུབ་འབྲས་མི་དམན་པ་ཞིག་ཐོབ་ཡོད་
པ་ཧ་ཅང་མངོན་གསལ་ཡིན། ཚིག་གི་ཆ་ནས་ངག་ཐོག་ཏུ་རྒྱུགས་ཆེ་ཞིང་བྲོ་བ་ལྡན་ལ་གོ་
སླ་བ་ཏག་ཏག་བེད་སྤྱོད་བྱས་འདུག
དེ་ཡང་ཡིན་ཏེ། སྙན་ངག་ནི་འཚོ་བའི་སྐད་ཆ་དང ས་མ་ཡིན་པ་དེ་སྟེང་ནས་སྙན་
ངག་གི་སྐད་ཆ་འཚོ་བ་ལས་བྱུང་བའི་སྤྱི་འགྲོས་སྐད་ཅིག་ཡིན་པ་ལས་མཁའ་འགྲོ་བརྡ་
སྐད་ད མ་ ཤ་ཟའི་རང་སྐད་ཅིག་སཾས་ནས་ཀྱང་མ་ཡིན། དེའི་ཕྱིར། འདིའི་མིང་དང་ཚིག་
ལ་ཚིག་རྒྱན་གཙོར་བསྙེགས་ཀྱིས་བརྡ་སྐད་སྤྱད་ཡོད་ལ་དེ་ཡང་སྔོན་བྱོན་མཁས་པའི་སྙན་
ངག་གི་བརྡ་དང་འཚོ་བ་ལས་རྒྱུགས་ཆེ་བའི་སྤྱི་འགྲོས་སྐད་མང་བོ་བཀོལ་འདུག་པ་
འདིས་རྣམ་པ་གསར་བ་ཞིག་བསྟེར་ཐུབ། སྡེབ་སྦྱོར་གྱི་ཐད་ནས་ཁོང་གིས་བོད་སྐད་ཀྱི་
གདངས་དང་དབྱངས་རྟ་ལ་ཞིབ་འཇུག་བྱས་པ་བཞིན་སྔོན་རྗེས་དང་དབྱངས་བཞི་
འདོགས་ཅན་དང་མགོ་ཅན་བཅས་ཀྱི་ཁྱད་པར་སྒྲའི་དྲག་རྩུབ་བར་མ་ཇི་བཞིན་འབྱུང་
བའི་གནད་དེ་གཙོ་བོར་བཟུང་ནས་བརྗོད་བྱ་དང་བསྟུན་ཏེ་བཀོལ་སྤྱོད་བྱས་པས་ལྷོད་གི
དང་བབ་ཆགས་ཉམས་སྣང་དུ་འདྲེས་སུ་སོགས་ལྡན་དང་མི་མཐུན་པའི་ཁྱད་ཚོས་ ཤིག་
ཏེ་
ཀ་



ཤེས་རབ་ཀྱི་ཚོམས།
ཡོད། དོན་གྱི་ཆ་ནས་རང་བཞིན་བརྗོད་པ་དང་དཔེ་རྒྱན། བསྡུས་བརྗོད། རབ་རྟོག ཕྲ་
མོའི་རྒྱུན། ཆའི་རྒྱུན། ཉམས་ལྡན་གྱི་རྒྱན་སོགས་མེ་ལོང་མའི་ཁྱད་ཆོས་གཞིར་བཟུང་ནས་
རང་སྐད་ཀྱི་ཆོས་ཉིད་ལས་བཏོན་པའི་མཚོན་ཐབས་དང་སྒྱུ་རྩལ་དམིགས་སུ་བཟུང་ཡོད་
ཅིང་། ད་དུང་མི་རིགས་གཞན་པའི་རྣམ་པའི་སྟེང་ནས་ལེགས་ཆ་ཅུང་ཟད་བླངས་ཡོད།
སྙན་ངག་ཅིག་གི་ཡོན་ཏན་ནི་མཚོན་ཐབས་དང་སྒྱུ་རྩལ་སྤྱད་ཡོད་པ་དེ་མ་ཡིན་པར་དེ་
གཉིས་ཀྱི་སྙན་ངག་ལ་ནུས་པ་ཆེན་པོ་ཐོན་ཡོད་པ་དེ་ཡིན། དཔེར་ན། ཁ་བཏགས་ལྟ་
བུའི་དབྱངས་ཅན་མ》 ཞེས་པའི་མིང་འདི་ལས་ཅུང་ཙམ་དཔྱད་ན་དབྱངས་ཅན་མ་ཞེས་
པའི་སྲོལ་རྒྱུན་གྱི་རིག་གནས་དང “ཁ་བཏགས་ལྟ་བུའི ” ཞེས་པའི་དཔེ་གསར་བ་འདིས་
དེང་རབས་མཚོན་པས་ཁོང་གི་སྙན་དེབ་འདི་སྲོལ་རྒྱུན་དང་དེང་རབས་ཟུང་དུ་འབྲེལ་བ་
ཤེས་ཤིང “ཁ་བཏགས ” ཀྱི་བོད་ཀྱི་གོམས་སྲོལ་དང་སེམས་ཁམས་ཀྱི་ཁྱད་ཆོས་
དང “དབྱངས་ཅན་མ” ཆོས་ལུགས་མཚོན་པ་དེ་ནས་ཀྱང་བསམ་གཞིག་ཆེན་པོ་གཏོང་རྒྱུ་
ཡོད། དེར་མ་ཟད་ཁ་བཏགས་ཀྱི་མདོག་དང་ལྷོད་ཤ་ལས་དབྱངས་ཅན་མ་གསལ་བྱེད་དུ་
གོ་བ་བླ་ལྷག་ཏུ་སྟེར་ངེས་པར་མ་ཟད་ཁ་བཏགས་ནི་ཐོག་མའི་སྐྱེས་ཡིན་ལ་དབྱངས་ཅན་
མ་སྙན་ངག་གི་ལྷ་མོ་ཡིན་པར་མ་ཟད་བཅུ་དྲུག་ལང་ཚོའི་སྒེག་ཉམས་དང་རྒྱུད་སྟོང་ལྡན་
པའི་འཕང་འགྲོ་སྦྲེངས་པར་བྱེད་པས་དེ་གཉིས་ཚོགས་པ་ལས
གས་པ་ལས་རྩོམ་པ་བོའི་བརྩེ་དུང་དང་
རེ་སྨོན་ཡང་དུང་ལྷང་ངེར་མངོན་ཐུབ་པ་རེད། དེ་བཞིན་སྙན་དེབ་འདིར་ཧ་ཅང་མང་
མོད་རེ་རེ་བཞིན་ངོ་སྤྲོད་ཀྱིས་མི་ལང་བས་སྤྱི་མཚན་ལས་བལྟས་ན་ཕྱོགས་འདི་དག་ཏུ་
འདུས་སྙམ།
( 1 ) རང་བཞིན་བརྗོད་པ། སྙན་དེབ་འདིའི་རང་བཞིན་བརྗོད་པ་ནི་མེ་ལོང་
མའི་དངོས་བསྟན་ཁོ་ན་མ་ཡིན་པར་ཕྱིའི་ཆོས་ཀྱི་སྣང་ཚུལ་དང་ནང་སེམས་ཀྱི་མྱོང་ཚོར།
ལྷག་པར་དེ་གཉིས་འབྲེལ་བའི་ཐད་ནས་མཚོན་ཡོད། དཔེར་ན། རྗེ་བཙུན་སྒྲོལ་མས་ཕྱི་
མིག་ལྟ་བཞིན་ནམ་མཁར་འཕུར ངས་བར་སྣང་དང་བྲག་ཆ་བརྒྱུད་ནས༼ནམ་མཁར་
འཕུར་བའི་རྗེ་བཙུན་སྒྲོལ་མ་བོས༼ལྟ་བུས་འཆར་ཡན་གྱི་རང་བཞིན་བརྗོད་ཅིང “ སྣང་བ་
ཞིག་ལ། ཁྱེད་ཉེ་འཁོར་ཞིག་ན་ཡོད་སྙམའུ་ཚང་གི་ཐབ་ཀའི་གཡས་ཕྱོགས་སམ་ ་ཡང་
ནའུ་ཚང་གི་འོ་ཟོ་ནང་ན་སྦས་ཡོད་འདོད་ནསམིག་ཟུང་རིག་རིག་གིས་བཙལསྐད་ངག་
12



《
（ 2 ）
《
གངས་སེང་འཚོལ་བ།
གཉོམ་གཉོམ་གྱིས་བོས ལྟ་བུ་བརྩེ་དུང་དང་སྣང་བ་རང་བཞིན་བརྗོད་པ། ཁྲོམ་སྲང་ལྟ་བུ་
གཟུང་འཛིན་གྱི་འབྲེལ་བའི་སྟེང་ནས་རང་བཞིན་བརྗོད་པ། （དབྱངས་ཅན་
མ》 དང སྤྱན་རས་གཟིགས》 ལས་རེ་སྨོན་ཇི་བཞིན་བརྗོད་པ། 《གངས་རིའི་རོལ་
དབྱངས》ལས་སྐྱེས་བུའི་ངང་ཚུལ་གྱི་རང་བཞིན་བརྗོད་པ་སོགས་མདོར་ན་བསྡུས་བརྗོད་
དང་འཆར་ཡན། འུད་བརྗོད་བཅས་གང་བརྗོད་ནའང་རང་བཞིན་བརྗོད་པའི་ཆ་ཤས་
ཤིག་འདུས་ཡོད་དེ་དེ་མེད་ན་བདེན་དོན་གྱི་རྨང་གཞི་མེད་པས་ཀློག་པ་བོས་རོ་མྱོང་བའི་
ཚེ་ན་ཆུ་ལ་ཆུ་བཞག་ལྟར་སྙན་ངག་གི་འགྱུར་བ་རང་སེམས་ལ་སིམ་པའི་ནུས་པ་ཡོད་པ་མ་
རེད། སྙན་དེབ་འདི་དེ་ལྟ་བུའི་རང་བཞིན་བརྗོད་པའི་སྒྱུ་རྩལ་དང་ཁ་འབྲལ་མེད་པ་འདི་
ཁོང་ཉིད་འཚོ་བར་ཟབ་ཞུགས་བྱས་པ་མ་ཟད། མྱོང་བའི་ལག་ལེན་གྱི་ཐད་ནས་ཀྱང་
ཉམས་མྱོང་ཐོན་ཡོད་པ་དེ་ཤེས་ཐུབ།
2 ) བསྡུས་བརྗོད། དབྱངས་ཅན་མ་ནི་ཁོང་གི་བསྡུས་བརྗོད་ཀྱི་གཙོ་བོ་ཡིན་ལ་
ད་དུང 《གྲོགས་པོ། ཤམ་བྷ་ལར་ལོག་འགྲོ》 དང《མཛོ་མོ་བ ལ་ཁུར་གྱི་འཇིག་
རྟེན» དང དམྱལ་བ} （ཁྲུང་ཁྲུང» དུས་བཞིའི་དྲན་སྣང》 ༦ རྨི་ལམ་ལྟ་བུའི་བུ་མོ
སོགས་གང་མང་ཞིག་ཡོད། ཁོང་གི་བསྡུས་བརྗོད་ཀྱི་མཚོན་སྟངས་ནི་སྒྱུ་རྩལ་ཁ་ཡན་པ་
ཞིག་མ་ཡིན་པར་བོད་ཀྱི་གོམས་སྲོལ་དང་རང་གི་བརྩེ་དུང་། འཆར་ཡན་སོགས་ལས་
མཚོན་ཡོད་དེ “འབུམ་ཕྲག་དང་འབུམ་ཕྲག་གི་རྡོག་སྒྲ་མནོན་དུས ང་ཚོའི་བར་ཐག་ཧ་
ཅང་ཉེ གདོང་གི་འཛུམ་དཀར་དེ་སྙིང་ལ་སྡུག་ཀྱང སེམས་ཀྱི་ཁ་དོག་སེར་བོ དམར་
བོ ནག་པོ " མདོར་ན་མིང་མི་ཤེས་པའི་ཁ་དོག་སྣ་ཚོགས སྣ་ཚོགས་ཀྱི་ཁྲོད་དུ་ངས་རང་
ཉིད་མི་འབོར་ཀ་མེད་བྱུང་ཞེས་པ་ལྟ་བུ་དང་། དཀར་ལེབ་ཀྱི་གཤོག་ཟུང་མཉེན་མོ་དེ་
དལ་མོར་བསྒྱུར་ཅིང སྙན་ལྷང་ལྷང་གི་མགྲིན་དབྱངས་ཟབ་མོ་དེ་དལ་མོར་སྒྲོག་དུསལོ་
རབས་འདིར་ཇི་འདྲའི་མཁོ་ཞིང་དེ་བཞིན་དུངས་པའི་བློ རི་ཚོགས་ཀྱི་བསམ་གཞིག་ལས་
རྙེད་བྱུང དེ་རིང་ཡང་མཐོང་བྱུང་། ངའི་རྨི་ལམ་ལ་ཡང་ཡང་འཁོར་བའི རྨི་ལམ་ལྟ་བུའི་
བུ་མོ་དེ་མཐོང་བྱུང གསལ་ལྷང་ལྷང་གི་ཀི་རིང་ཞིག་བཏབ་དུས ཁོ་མོས། རང་གི་སེམས་པ་
ལྟར་ཧ་ཅང་ལྕི་བའི ཕྱི་མིག་ཅིག་ད་ལ་མོར་བལྟས་བྱུང༼ལྟ་བུ་ཧ་ཅང་མང་སྟེ་འདི་དག་ནི་
དངོས་ཡོད་ཀྱི་ཉམས་སྣང་སྟེར་བའི་བསྡུས་བརྗོད་ཡིན་ལ་
བརྗོད་ཡིན་ལ་འཆར་ཡན་དང་འབྲེལ་
13



7))? 6
ན
ཤེས་རབ་ཀྱི་ཚོམས།
བསྡུས་བརྗོད་ཀྱང་ཡིན་ཏེ་ཁྱད་ཆོས་གཙོ་བོ་ནི་གོ་བ་ཉིས་འགྲོ་མའི་ཚིག་བཞིན་རང་སྟེང་
ནས་མཚོན་བྱེད་ཁྱད་པར་ཅན་ཞིག་ཡོད་པས་སྙན་ངག་ལ་གོམས་མ་གོམས་ཐམས་ཅད་
ཀྱིས་རང་རང་གི་སྐལ་བར་འཚམ་པའི་རོ་རེ་མྱོང་ཐུབ་པ་རེད།
༑ ༣ } འཆར་ཡན། སྙན་དེབ་འདིའི་སྙན་ངག་མང་བོ་ཞིག་འཆར་ཡན་གྱི་རྩོམ་
སྟངས་སྤྱད་ཡོད། དེའང མེ་ལོང་མའི༔ ཆའི་རྒྱུན་དང་། ཕྲ་མོའི་རྒྱན། རབ་རྟོག་གི་རྒྱན།
ཉམས་ལྡན་གྱི་རྒྱན་སོགས་གང་འཚམ་དུ་འདྲེས་ཤིང་ཡོངས་ཁྱབ་ནས་ནང་སེམས་ཀྱི་
འགྱུར་པ་དང་བསྟུན་ཡོད། དཔེར་ན བདག་གི་རྗེ་བཙུན་སྒྲོལ་མ དུས་བཞིའི་དྲན་
སྣང ཁྲུང་ཁྲུང ནང་སེམས་ཀྱི་གཏམ་རྒྱུད》 ཁྱེད་མྱུར་དུ་ཕེབས་ཤོག ལྟ་བུ་སོགས་སྟེ་
དེ་དག་ལས “ཉིན་དཀར། ཁྱོད་ཀྱི་འོ་ཐུག་དང་འདྲ་བའི་ལུག་ཁྱུའི་ངོགས་སུནང་སེམས་
ཀྱི་གདུང་ཡུས་ཡོད་ཚད་གཞས་ཆུང་གིས་ག
ས་གསོས་ཤིང མཚན་མོར། ཁ་ཚུབ་ལས་མངོན་
པའི་ཟླ་བ་ལྟ་བཞིན འདས་ཟིན་པའི་མེ་ཏོག་རེ་རེ དྲན་ཤེས་ཀྱི་སྣོད་དུ་སྤུངས་ཡོད་
ངེས་ ཞེས་དང་། “ཡུན་རིང་གི་རྗེས་སུ ངའི་རྨི་ལམ་ཇི་བཞིན༼ཁོ་མོ་རྫ་ཆེན་གྱི་སྨུག་པའི་
ཁྲོད་དུ་ཡལ་འདུག། ཨ། རྨི་ལམ་ལྟ་བུའི་བུ་མོ ད་ལྟའི་མིག་མདངས་མཐོང་ཚེ། ཁྱེད་ཕེབས་
ངེས་ལད་ལྟའི་གདུང་འབོད་ ཐོས་ཚེ ཁྱོད་ཀྱིས་ཨ་ལན་གནང་ངེས སྤྲིན་པར་རྫུ་ནས་
མདུན་ཕྱོགས་སུ་རྒྱུ་བཞིན་ཡོད་དམརླུང་བུའི་ཟོལ་གྱིས་ཆང་ཁ་ན་རྩེན་བཞིན་ཡོད་དམ་''
ཞེས་པ་ལྟ་བུ་མང་བོ་ཐོན་ཞིང་། དེ་ཡང་བརྩེ་དུང་གི་འོ་མའི་རླབས་སུ་ལྟེམ་ལྡེམ་དུ་རྒྱུ་བ་
འདྲ་བས་ཀློག་པ་བོ་ལ་འཆར་ཡན་ནམ་རྨི་ལམ་ཞིག་གམ་ཡང་ན་ཐུན་མོང་མ་ཡིན་པའི་
ཚོར་བའི་མེ་ཏོག་ཚལ་དུ་ཁྲིད་པའི་ནུས་པ་ལྡན་འདུག སྙན་ངག་རེ་རེའི་ཁྲོད་དུ་གོང་དུ་
བཤད་པའི་དེ་གསུམ་དབྱེར་མེད་དུ་འདྲེས་ཡོད་ནའང་ཕྱོགས་ཡོངས་ནས་ཁྱབ་ཆེ་ཆུང་
ཡོད་ཅིང༌། གཞན་ད་དུང་འདིར་ཐེངས་མང་བོར་མངོན་པ་ནི་དཔེ་རྒྱན་དང་གཟུགས་
རྒྱན་གཉིས་ཡིན་ལ་མང་ཆེ་བ་གསར་བ་གསར་རྐྱང་ཡིན། དཔེར་ན། “སྤྲིན་དཀར་ལྟ་བུའི་
མཚར་སྡུགམེ་ཏོག་ལྟ་བུའི་བསུང་ཞིམཨ་མ་ལྟ་བུའི་བྱམས་བརྩེ་ དང “མེ་ལྕེ་ལྟ་བུའི་བུ་མོ་
སྐར་ཆེན་ལྟ་བུའི་མིག་འོད༼ཟླ་འོད་ལྟ་བུའི་འཛུམ་དཀར དྲི་བཞོན་ལྟ་བུའི་བསུང་ཞིམ རྨི་
ལམ་ལྟ་བུའི་བུ་མོ༼ཡུན་རིང་རྗེས་སུ། ངའི་རྨི་ལམ་ཇི་བཞིན༔ （:ཁ་བཏགས་ལྟ་བུའི་ཁ་བ་
ལས། འོ་ཐིགས་དང་འདྲ་བའི་ལུག་ཁྱུ སོགས་མིག་ལ་འཆར་བའི་གཟུགས་རིས་ཀྱི་ནུས་པ་
{ 4



གངས་སེང་འཚོལ་བ།
ལྡན་ཞིང་ཡིད་ལ་རོ་མངར་ཁྱད་པར་ཅན་སྟེར་བའི་རྒྱུས་ཡོད་ཀྱི་དཔེ་དག་སྤྱད་པ་དང་
གཟུགས་སུ་འགོད་སྟངས་ནི། མེ་ཏོག་གི་གོས་རྒྱུན་ལྡེམ་ལྡེམསྨུག་སྤྲིན་གྱི་རྦ་རླབས་ཡོམ་
ཡོམདང་བེམ་རོའི་དགོད་སྒྲ་དང་ལྐོག་གཡོའི་གླུ་དབྱངས བརྩེ་དུང་གི་རྒུན་ཆང་ཞིམ་
པོ(ཁྱོད་ཀྱི་བྲང་ཁོང་ན། དྲོད་འཇམ་གྱི་འོ་ཇ་ཡོད་མེད་ལ་ལག་པ་བསྲིང་། ངའི་སེམས་ཁོང་
དུ་རིམ་བཞིན་ཁྱོད་ཀྱི་མེ་ཏོག་བཞད་ཅིང མེ་ཏོག་གི་བསུང་ཞིམ་དེ་ང་ཁོ་ནས་ནམ་རྒྱུན་
ཚོར/ དྲོད་འཇམ་གྱི་སྣང་བ་དཀར་བོ་རྒྱང་ལ་གཏད་ཡོད། ༼དེ་རིང་གི་ཉི་མ རྨི་ལམ་ལ་
བབས་པའི་སྙིང་སྡུག་མའི་འཛུམ་ཆུང་ཡིན་ལ,གདོང་མཆོང་བའི་སེམས་པ་འཆའ་བའི་
ལྷགས་རླུང་ཡིནལྟ་བུ་སེམས་ཁམས་དང་བསྟུན་པའི་མྱོང་ཚོར་བྲོ་བ་ཅན་གྱི་མཚོན་ཐབས་
གསར་བའི་ལམ་ནས་དྲངས་ཡོད་པ་འདིས་བརྗོད་བྱ་དང་བརྩེ་དུང་། མྱོང་ཚོར་བཏོན་པ་
ལ་ཕན་ནུས་ངེས་ཅན་ཞིག་ཡོད། ད་དུང་མཚོན་ཐབས་ལས་ཐུན་མིན་ཕྲ་ཞིང་ཞིབ་པ་རེ་
ཡོད་མོད་མང་དུ་དོགས་ནས་མ་སྤྲོས་སོ། །
སྙན་དེབ་འདི་ལ་དེ་ལྟ་བུའི་བསམ་བློ་དང་སྒྱུ་རྩལ་གྱི་ཁྱད་ཆོས་ཡོད་པས་ཀློག་པ་བོ་
འཇིག་རྟེན་གསར་བའམ་མྱོང་ཚོར་ཁྱད་པར་ཅན་གྱི་ཁོར་ཡུག་ཏུ་འཁྲིད་པར་གདོན་མི་ཟ།
འོན་ཀྱང་གོང་དུ་བརྗོད་པ་ནི་རགས་པའི་མིག་གིས་བལྟས་ཏེ་ཟོར་ཡང་བའི་གཏམ་གྱིས་
བཤད་པ་ལས་ཕྲ་ཞིང་ཞིབ་པའི་ཁྱད་པར་དག་ནི་རྣམ་དཔྱོད་ཀྱི་མིག་དཀྱུས་ཡངས་པའི་
ཀློག་པ་བོ་དག་གི་བློ་གྲོས་ལ་ཡིད་ཆེས་ཀྱིས་མང་བོ་བརྗོད་པའི་ངལ་བ་མི་བསྟེན་ནོ། །སྤྱིར་
བཤད་ན་ཁོང་གི་གྲུབ་འབྲས་བླ་ན་མཐོ་ཞིང་དགེ་མཚན་ལྡན་པ་ཀློག་པ་བོར་ངེས་གསལ་
འབྱུང་ནའང་ཅུང་ཚད་གཞི་ལམ་ནས་བལྟས་ན་སྐྱོན་ཡང་མི་ཉུང་བ་ཞིག་ཡོད་དེ། དཔེར་
ན་བསམ་བློ་འདོན་སྟངས་དང་། སྒྱུ་རྩལ་གྱི་མཚོན་ཐབས། ཚིག་རྒྱན་གྱི་སྡེབ་སྦྱོར། རྩོམ་
ལུས་ཀྱི་སྒྲིག་རིམ་བཅས་ཕྱོགས་སོ་སོར་མ་ནུས་པ་དང་། མི་འདང་བ། གོ་རིམ་འཆོལ་བ།
ལྷག་ཆད་ཤོར་བ་སོགས་ཀྱང་གང་མང་ཞིག་ཡོད། འོན་ཀྱང་འདི་ནི་གསར་རྩོམ་གྱི་ལམ་དུ་
འབྱུང་ངེས་པ་ཞིག་ཡིན་པས་ཡ་མཚན་པ་ཅི་ཡང་མེད་ལ་འགེབས་པའི་དགོས་པའང་མ་
མཆིས་ཏེ་སྙན་ངག་པ་ཞིག་གི་ཞན་ཆ་ནི་ཁོའི་སྙན་ངག་གམ་ཁོ་ལ་སྐྱོན་ཡོད་པ་དེ་མ་ཡིན་
པར་སྐྱོན་ཆ་འགེབས་པ་དང་ཁས་མི་ལེན་པ་དེ་ཡིན། གངས་འཚོར་མཚོན་ན《ཁ་བཏགས་
ལྟ་བུའི་དབྱངས་ཅན་མ༔ དབུ་མ་བ་ཞིག་ཡིན་པར་གཏན་ནས་ཁས་མི་ལེན་ཏེ་ཁོ་རང་གི་
15



ཤེས་རབ་ཀྱི་ཚོམས།
སྙན་ངག་རྟག་ཆད་ཀྱི་མཐའ་ལས་གྲོལ་ཏེ་དབུ་མའི་ལམ་ལ་བསྙེག་པའི་འདུན་པ་ཤིན་ཏུ་
བརྟན་ཞིང་སྙན་དེབ་འདི་ནི་མ་འོངས་པའི་སྔོན་འགྲོ་ཞིག་ཡིན་པས་ཁོའི་སྙན་ངག་གི་
དངོས་གཞི་ད་དུང་བྱུང་མེད། དེའི་ཕྱིར་ཀློག་པ་བོས་སྙན་དེབ་འདིའི་དགེ་སྐྱོན་ལས་ཁོང་
ལ་འབྲེལ་གཏུགས་བྱས་ཆོག སྔོན་འགྲོ་བྲིས་ནས་མཇུག་སྒྲིལ་བའི་དུས་འདིར་ངའི་ཡིད་ལ་
སྔོན་འགྲོ་དྭངས་མོ་ཞེས་པའི་སྙན་ངག་ཅིག་བརྡོལ་བྱུང་བ་འདི་ལྟར།
སྔོན་འགྲོའི་ཁ་བཏགས། ཁ་བཏགས་བཞིན།
མེ་ཏོག་དང་རྨི་ལམ་གྱི་དགའ་ཚལ་དུ།
གླུ་ཆུང་ཞིག ཁེར་བཤད་ཅིག ད་དུང་།
བརྩེ་དུང་བཞིན་དྲོད་ཀྱིས་འཕྱོ་བའི་འཆར་སྣང་དེས།
དུད་པའི་མིག་ཟུང་ལས་བསུང་ཞིམ་ལྟ་བུའི།
དུང་སེམས། རེ་སྨོན། ད་དུང་འགྱུར་བ་མང་བོ།
འཛུམ་ཆུང་ལྟ་བུའི་མེ་ཏོག་གི་གང་བུ་གྲོལ་ཚེ།
སེམས་པའི་ཚེམས་ཕྲེང་གི་མདངས་སུ་བཞད་པ།
སྨོན་པ་ཞིག། གདུང་བ་ཞིག དེ་ལས།
ཁ་བཏགས་ལྟ་བུའི་སྙིང་གཏམ་གྱི་མདུད་པ་རེ་རེས།
སླར་ཡང་བྲིས་བྱུང་། སྔོན་འགྲོའི་ཁ་བཏགས་ཀྱི་ལྷོད་ཤ་ལྟ་བུའི།
བག་ཆགས་དང་ཕྱི་ཐག ད་དུང་སྐྱོ་གླེང་སྣ་ཚོགས།
འཆར་ཡན་ཇི་བཞིན། འཆར་ཡན་ཇི་བཞིན་གྱི་སེམས་པ་ཕྲ་མོ།
བག་ཆགས་དང་དུང་ཞེན་ལས་ངང་གིས་རྒྱས་ཚེ།
གླེང་བ་ཞིག སེམས་ཁྲལ་ཞིག དེ་བས་
སོམ་ཉི་ལྟ་བུའི་མིག་གི་འོད་མདངས་ལས།
ཡང་ཡང་མཐོང་བྱུང་། འོ་མའི་རང་གཤིས་ཀྱི་དྲི་བསུང་ལྟ་བུའི་
དགའ་སྐྱོ་དང་། བརྩེ་དུང་། ད་དུང་སྔོན་འགྲོ་དྭངས་མོ།
ཉིན་མང་རའི་དགོན་ཆེན་གྱི་རང་སྤྱིལ་དཔེ་མང་སྤུངས་པའི་དགའ་ཚལ་དུ་བྲིས།
96.9. 5
16



གངས་སེང་འཚོལ་བ།
བདུད་རྩིའི་མཆོད་ཡོན།
《བདུད་རྩིའི་མཆོད་ཡོན》གྱི་སྔོན་འགྲོའི་གཏམ་དུ་བྲིས་པ་
མི་རིགས་ཤིག་ཡུན་དུ་གནས་མིན་ནི་དེའི་ཐུན་མོང་མ་ཡིན་པའི་རིག་གཞུང་སྟེ།
“མི་རིགས་ཤིག་རྩ་མེད་དུ་གཏོང་ན་ཐོག་མར་དེའི་ཡི་གེ་རྩ་མེད་དུ་གཏོང་དགོས " པའི་
གནས་ལུགས་འདི་ལས་ད་ལྟའི་བོད་ཀྱི་གནས་བ་
ས་བབས་ལ་བལྟས་ན་བོད་ཀྱི་རིག་གཞུང་འདི་
ཟུངས་ཟད་ཀྱི་ནད་པ་སྨན་པས་བོར་བ་ལྟར་བདག་མེད་ཁེར་རྐྱང་དུ་ལུས་ཤིང་བོད་ཡིག་
མཁོ་མེད་དུ་སྨྲ་བའི་ནད་ཡམས་འདིས་ང་ཚོའི་མི་རིགས་འདི་ཁྱུར་མིད་དུ་གཏོང་ལ་ཉེ།
ང་ཚོས་ཉེན་ཁ་འདི་ལས་སྡིགས་སྨྲེ་རེ་བཏོན་ཏེ་ལེ་བདའ་ཡིས་ཉི་མ་བཏང་ན་
འགྲིག་གམ། བོད་ཀྱི་སྤྱི་ཚོགས་འཕེལ་རྒྱས་གཏོང་བ་ནི་ཚང་མར་ཡོད་པའི་འོས་འགན་
ཞིག་སྟེ་སྤྱི་ཚོགས་ཀྱི་གྲུབ་འབྲས་ཡོད་ཚད་མི་རེ་རེའི་ནུས་པ་ལས་བྱུང་ཞིང་། མི་རེ་རེའི་
ནུས་པ་ལ་བརྟེན་ནས་སྤྱི་ཚོགས་ཀྱི་བདེ་དགེ་ཡོད་ཚད་འགྲུབ་པ་མ་ཟད་། སྤྱི་ཚོགས་བཅོས་
བསྒྱུར་དང་འཕེལ་རྒྱས་ལ་སྐུལ་འདེབས་བྱེད་ཐུབ་པས་ན་ང་ཚོས་ཕན་ཚུན་ལ་འབུ་གྲོག་
མའི་གཅིན་གྱིས་ས་མི་བངས་ཞེས་པའི་བརྡ་རྙིང་དེས་བསམ་བློ་སྦྲིད་དུ་བཅུག་ན་དེ་ལས་
ལྷག་པའི་སྐྱོ་བ་གང་།
དེ་བས་མི་རིགས་འདིར་ཤ་ཞེན་ཅན་ཞིག་ཡིན་ན་རང་ལ་ནུས་པ་ཡོད་མེད་མི་གཙོ་
བར་རང་ཚོད་ཀྱི་ནུས་པ་དེ་འདོན་མི་འདོན་གནད་ཆེ་བ་རེད། དེའི་ཕྱིར་མི་རིགས་ཀྱི་ལས་
དོན་འདིར་མཁས་པའི་བློ་གྲོས་ཀྱི་ལམ་སྟོན་དང་། ཕྱུག་པོའི་དཔལ་འབྱོར་གྱི་རོགས་སྐྱོར་
གཞོན་ནུའི་ཧུར་བརྩོན་གྱི་སྤོབས་པ། ཕལ་བའི་ལྷག་བསམ་གྱི་རྒྱབ་སྐྱོར་བཅས་མཁོ་ཞིང་
ལྷག་པར་གར་འགྲོ་གཏོལ་ལ་བྲལ་བའི་དེ་རིང་གི་དུས་འདིར་དེ་བས་ཀྱང་དགོས་གལ་ཆེ་
སྐབས་འདིར་དགུང་ན་ཆུང་བའི་ཡར་ཁའི་མཆོག་སྤྲུལ་བསོད་ནམས་རྒྱ་མཚོ་
མཆོག་གིས
་གིས་ཚད་ལྡན་གྱི་དུས་དེབ་ཅིག་གིས་མི་རིགས་ཤིག་གི་ཉེན་ཁ་སྐྱོབ་ཐུབ་པ་མ་ཟད།
1



ཤེས་རབ་ཀྱི་ཚོམས།
གར་འགྲོ་གཏོལ་ལ་བྲལ་བའི་མི་རིགས་ཤིག་ལ་འོད་སྣང་གི་ཁ་ཕྱོགས་སྟོན་ཐུབ་པའི་
གནས་ཚུལ་དེ་གཞིར་བཟུང་ནས་མི་རིགས་འདིའི་སྐོམ་གདུང་བསལ་བའི་མཆོད་ཡོན་
ཞིག་བསྐྲུན། འདི་ནི་གསེར་ཁྲིའི་སྟེང་གི་ཐུགས་རྗེའི་སྤྱན་ཟུང་ཞིག་སྟེ་མི་དམངས་ལ་
གསེར་ཟམ་བཟོ་བའི་བོད་ཀྱི་སྤྲུལ་སྐུ་ཞིག་གིས་གསར་དུ་སྤོས་པའི་གོམ་སྟབས་ཤིག་རེད།
ཚོད་ལྟའི་དེབ་འདིའི་རྗེས་ཀྱི་མཆོད་ཡོན་ནི་དཔེ་གསར་ཞིང་སྣ་འཛོམས་པའི་
དགའ་ཚལ་ཞིག་སྟེ་བྱམས་དང་སྙིང་རྗེའི་བདག་པོར་གྱུར་པའི་མི་རིགས་འདིའི་སྲོལ་རྒྱུན་
གྱི་རིག་གནས་དང་བསམ་བློའི་འཁྱེར་སོ། ཡ་རབས་གུས་ཞབས་བཅས་དམིགས་སུ་བཟུང་
ནས་ཁ་ཕྱོགས་འཛམ་གླིང་ལ་གཏད་དེ་རྣམ་པ་གསར་ཞིང་རྗོད་བྱེད་གཙང་
ང་བ་ཡིད་དབང་
འཕྲོག་ཅིང་དྲན་དང་གསལ་འདེབས་
བས་བཅས་བློ་སྒོ་འབྱེད་པར་ནུས་པ་ཐོན་པའི་རྩོམ་རིག་
དང་སྒྱུར་རྩོམ། རི་མོ། དཔྱད་བརྗོད་བཅས་སྐབས་བསྟུན་གྱི་ལེ་ཚན་དག་གི་གཟི་དཔལ་
བསྣན་ཞིང་བོད་ཀྱི་སྤྱི་ཚོགས་ལ་རམ་འདེགས་ཀྱི་ནུས་པ་ཆེ་བའི་ངེས་དོན་གྱི་མཆོད་ཡོན་
ཞིག་རེད། དེའི་ཕྱིར། ངས་མཆོག་སྤྲུལ་རིན་པོ་ཆེའི་དགོངས་བཞེད་བཞིན་མཆོད་ཡོན་ལ་
ཐུགས་ཁུར་གནང་བའི་ལས་རིགས་སོ་སོའི་གྲོགས་པོ་རྣམས་ལ་བཀའ་དྲིན་ཞུ་རྒྱུ་དང་ཁྱད་
པར་ལྷག་བསམ་དཀར་ཞིང་མཁྱེན་པ་ཡངས་པ། གནས་ཚུལ་དངོས་ལ་རྒྱུས་ལོན་དང་
དད་གཏོང་གི་བསོད་ནམས་མངོན་པར་མཐོ་བའི་དམ་པ་དག་གིས་མཆོག་སྤྲུལ་རིན་པོ་ཆེ་
དང་མཉམ་དུ་མཆོད་ཡོན་འདི་བོད་ཀྱི་སྤྱི་ཚོགས་ཀྱི་དམིགས་བུ་དང་དབུགས་དབྱུང་དུ་
འགྲེམ་པར་སྙིང་ཐག་པ་ནས་བཀའ་དྲིན་དང་རྗེས་སུ་ཡི་རང་འབུལ་ལོ། །
མཇུག་མཐར། མཆོག་སྤྲུལ་རིན་པོ་ཆེའི་མཛད་འཕྲིན་གྱི་མཆོད་ཡོན་ལྷ་མིའི་དཔྱིད་
དུ་རྒྱས་ཤིང་མཆོད་ཡོན་གྱི་མཛད་འཕྲིན་གངས་རིའི་མདངས་ལྟར་འབར་བའི་སྨོན་འདུན་
ཞུའོ། །
ན་
མང་རའི་དགོན་ཆེན་ནས།
18



གངས་སེང་འཚོལ་བ།
སྤྲུལ་སྐུ་དང་མི་རིགས།
ངང་བ་སེར་བོའི》 དཔྱད་བརྗོད་དུ་བྲིས་པ།
བོད་མི་རིགས་ཀྱི་དད་མོས་ལས་སྤྲུལ་སྐུ་གྲུབ་པས་སྤྲུལ་སྐུའི་རིན་ཐང་ནི་བོད་མི་
རིགས་ཀྱི་མདུན་ལམ་ཡིན་ལ་བོད་མི་རིགས་ཀྱི་མདུན་ལམ་ནི་སྤྲུལ་སྐུའི་མདུན་ལམ་ཡིན།
སྤྲུལ་སྐུ་བསྟན་དོན་དུ་བྱོན་པ་ཡིན་ལ་བོད་མི་རིགས་ཀྱི་དོན་དུ་བྱོན་པའང་ཡིན།
དུས་རབས་མི་འདྲ་བ་ལས་སྤྲུལ་སྐུའི་རིན་ཐང་མི་འདྲ་བ་དང་དམངས་ཀྱི་དད་མོས་ཀྱི་
འཁྱེར་སོ་མི་འདྲ་བ་བཞིན་སྤྲུལ་སྐུས་བོད་ཀྱི་སྤྲུལ་སྐུ་ལ་བཏོན་པའི་ནུས་པའང་མི་འདྲ།
ངང་བ་སེར་བོ ནི་གསེར་ཁྲིའི་སྟེང་ནས་སྨོན་ལམ་གསུངས་པ་ཙམ་མ་ཡིན་པར་
བོད་ཀྱི་སྤྲུལ་སྐུའི་གོམ་པ་གསར་བ་ཞིག་སྟེ་ལྷག་པར་ལོ་ན་གཞོན་པའི་ཕྱག་ཤུལ་སྤྲུལ་སྐུ་ལ་
མཚོན་ན་བློ་སྤོབས་དང་བསམ་གཞིག་གི་ནུས་པ་གཞན་ལས་ཁྱད་དུ་འཕགས་པ་སྟེ་ ཤེས་
རིག་གིས་འགྲོ་བ་སྐྱོབ་པའི་མཁྱེན་བརྩེ་དེ་གསལ་བོར་མངོན། དེ་ཡང་ཡིན་ཏེ་ཁོང་ནི་མི་
རིགས་དང་སྤྲུལ་སྐུ་བར་གྱི་འབྲེལ་བ་མཁྱེན་པའི་སྤྲུལ་སྐུ་ཞིག་ཡིན་པས་སོ། །
དེ་བས 《ངང་བ་སེར་བོ》ནི་ཁ་ཟེར་ལ་ད་གའ་བ་ཚོས “ཡལ་ག ་་ ཟེར་ཡང་འདྲ་
མིང་གྲགས་ཞེས་བརྗོད་ཀྱང་ཆོག འདི་ནི་ཁོ་ཚོས་ཤེས་མི་ཐུབ་པའི་ཡེ་ཤེས་ཀྱི་འཕྲིན་ལས་
ཤིག་ཡིན་པས་མི་རིགས་འདིར་མཁོ་ལ་མཁོ་ཚུལ་ནི་མུན་པར་མེ་སྟག་ཅིག་ཡིན་རུང་རྩིས་
ཀྱང་མཁོ་བ་བཞིན་ནོ། །
ངས “སྤྲུལ་སྐུ འདི་ལས《ངང་བ་སེར་བོའི ལས་
ལས་དབང་མཐོང་ལ་ལས་དབང་
འདི་བོད་མི་རིགས་དང་འབྲེལ་བའི་ངང་ཚུལ་ཞིག་ཀྱང་མཐོང་། རྒྱུ་མཚན་ནི་སྤྲུལ་སྐུ་མི་
རིགས་ཀྱི་ཁ་ཕྱོགས་ཡིན་པས་ཨོ་མགོ་ནས་བརྩམས་ན་མཇུག་ཧཱུྃ་དང་འབྲེལ་བ་སྨོས་མེད་
ཡིན་པས་སོ། །
མཐར་ངས་ཀློག་པ་པོའི་ཚབ་བྱས་ཏེ ངང་བ་སེར་བོ》 དང་སྤྲུལ་སྐུ་དང་མི་རིགས་
བཞིན་རྒྱས་པའི་སྨོན་ལམ་འདེབས།
19



ཤེས་རབ་ཀྱི་ཚོམས།
བདེན་དོན་དང་ལོ་རྒྱུས།
《བོན་བརྒྱའི་ལོ་རྒྱུས》 བཀླགས་པ།
འོ་
ལོ་རྒྱུས་ནི་མི་རིགས་ཀྱི་རྣག་ཁྲག་གིས་བྲིས་པ་ཞིག་ཡིན་ལ། ལོ་རྒྱུས་ཀྱིས་ང་ཚོར་ཕ་
མེས་ཀྱི་སྐྱིད་སྡུག་དང་སྙིང་སྟོབས། ཡང་ན་ཐོབ་ཤོར་དང་ཉམས་རྒུད་གསལ་ལེར་བསྟན་
འོང་ལ་ང་ཚོས་ཕ་མེས་ཀྱི་ལོ་རྒྱུས་བསམ་སྟེ་དེ་རིང་གི་གནས་བབས་ལ་བལྟས་ནས་སང་
ཉིན་འབྲས་བུའི་ཕྱིར་བརྩོན་པ་བྱ་དགོས།
དེ་བས་ལོ་རྒྱུས་ནི་ཕ་མེས་ཉམས་མྱོང་ཕྱོགས་བསྡོམས་བྱས་པའི་ཟིན་བྲིས་ཤིག་
ཡིན་ཞིང་། ང་ཚོ་ལ་འདི་ལྟ་བུའི་ཟིན་བྲིས་ཆ་ཚང་བ་ཞིག་མཁོ་བའི་རྒྱུ་མཚན་ཡང་ཕ་མེས་
རྣམས་གསལ་བོར་ངོས་ཟིན་པའི་ཆེད་ཡིན་ལ་མི་རིགས་འདིར་རྒྱུས་ལོན་བྱ་བའི་ཆེད་
དུའང་ཡིན། ལྷག་པར་ཕ་མེས་རྣམས་ཀྱིས་མ་འདང་བ་ཁ་སྐོང་བ་དང་མ་ནུས་པ་ནུས་པར་
བྱེད་པ་དེ་ཡིན།
དེང་ཅི་ཡང་བསམ་མི་ཤེས་ན་ཡང་ཅི་ཡང་བཤད་ཕོད་པའི་དཔའ་བོ་སྐོར་ཞིག་
གིས་བོད་ལ་ལོ་རྒྱུས་རྣམ་དག་རྩོམ་པའི་མཁས་པ་བྱུང་མ་མྱོང་བ་དང་བོད་ཀྱི་ལོ་རྒྱུས་ནི་
བན་བོན་གྱི་ཆོས་པ་དག་གིས་བརྩམས་པ་དང་། བོད་ནི་བན་བོན་གྱི་གྲུབ་མཐས་དབང་དུ་
བསྒྱུར་ཅེས་འཛེམ་མེད་དུ་བཤད། དེ་ཚོས་བན་བོན་མེད་ན་བོད་མི་རིགས་ཀྱི་རང་ཚུགས་
མེད་ལ་བན་བོན་གྱི་ལོ་རྒྱུས་མེད་ན་མི་རིགས་འདིའི་ལོ་རྒྱུས་མེད་པའི་གནད་ཀྱང་ཤེས་
མེད་ལ། བོད་ཀྱི་ལོ་རྒྱུས་ལ་ཆ་ཚང་བའི་སྒོ་ནས་རྒྱུས་ལོན་དང༌། མི་རིགས་ཀྱི་ལོ་རྒྱུས། ད་ལྟ་
དང་མ་འོངས་པའི་འབྲེལ་བའི་གནད་ལའང་ངོས་འཛིན་ཅི་ཡང་བྱུང་མེད།
ང་ཚོས་རང་གི་ལོ་རྒྱུས་འབྲི་དུས་ངེས་པར་བརྩི་དགོས་པའི་དམ་ཚིག་ནི་གཟུ་བོ་
ཞེས་པ་འདི་རེད། འདི་ཡོད་ན་ཆ་ཚང་ཞིང་ཕྱོགས་ཡོངས་ནས་ལོ་རྒྱུས་ལ་བསྡོམས་ཚིག་
འགོད་པར་ཕན་པ་ཡོད། འདི་ཡོད་ན་ད་གཟོད་ལོ་རྒྱུས་ཡིན་ལ་མི་རིགས་ཀྱི་སྔ་དེང་དང་
2()



གངས་སེང་འཚོལ་བ།
མ་འོངས་པའི་གནས་བབས་ལ་ཕན།
དེ་ལྟའི་བསྡོམས་ཚིག་ལ་མིག་སྔའི་ལོ་རྒྱུས་དག་གི་མི་ཆོག་པར་ས་གནས་སོ་སོ་དང་
ཚོ་བ་སོ་སོ། ཐ་ན་ཁྱིམ་ཚང་སོ་སོ་བཅས་ཀྱི་ལོ་རྒྱུས་དང་རང་མྱོང་། མཐོང་ཐོས་སོགས་གཟུ་
བོས་གླེང་ཞིང་བདེན་པས་བསྐྱང་དགོས་པ་ལས་སྔོན་གྱི་ལོ་རྒྱུས་དག་བཤུ་འབྲི་བྱས་པས་
ཅི་ཡང་མི་འོང་། དེ་བས་དེང་སྐབས་ས་གནས་སོ་སོ་ནས་ཚོ་བའི་ལོ་རྒྱུས་དང་རུས་མཛོད་
གང་མང་ཞིག་འབྲི་བཞིན་པ་དགའ་འོས་པ་ཞིག་ཡིན་ལ། དེ་དག་ལས་ང་ཚོར་དཔྱད་གཞི་
མང་བོ་ཞིག་གདོན་ཐུབ་པ་ནི་བ་རེའི་བོད་སྟག་གི་ལོ་རྒྱུས། ཕུན་ཚོགས་ཀྱི་བོང་སྟག་གི་ལོ་
རྒྱུས། འབྲོག་རུའི་སྙན་གྲགས་སོགས་ཀྱི་བྱ་ཁོག་གི་ལོ་རྒྱུས། མ་མ་དོ་པོ་སོགས་ཀྱི་མགར་
རྩེའི་ལོ་རྒྱུས་ལྟ་བུ་རེད། འདི་དག་གིས་ས་གནས་དེ་ཙམ་མ་ཡིན་པར་བོད་ཀྱི་ལོ་རྒྱུས་དར་
རྒྱུད་དང་འགྱུར་ལྡོག་གང་མང་ཞིག་མཚོན་ཐུབ་པས་བོད་ཀྱི་ལོ་རྒྱུས་སྨྲ་བ་ལའང་མེད་དུ་
མི་རུང་བ་རེད།
ལ་ལས་ལོ་རྒྱུས་ལ་ངོས་འཛིན་ཅི་ཡང་བྱ་མ་ཐུབ་པར་རང་གི་ཆེད་དུ་ལོ་རྒྱུས་རྫུན་
བཟོ་བྱས་ཏེ་རང་གི་དགོས་མཁོ་སྒྲུབ་བྱེད་ཅིག་ཏུ་འཛིན་བཞིན་ཡོད། ལ་ལས་ཆེད་དུ་ལོ་
རྒྱུས་བྲིས་ནས་རང་གི་ཕ་མེས་ལྷ་རུ་སྒྱུར་བཞིན་ཡོད། དེ་བས་ཁོ་ཚོས་བྲིས་པའི་ལོ་རྒྱུས་
མང་བོ་ཞིག་ནི་ལོ་རྒྱུས་མ་ཡིན་པར་སྒྲུང་གཏམ་ཡིན་ལ། ལོ་རྒྱུས་མང་བོ་ཞིག་ནི་སྔོན་གྱི་ལོ་
རྒྱུས་མ་ཡིན་པར་ད་ལྟའི་མི་རེ་བ་རེད། དེ་ལྟ་བུའི་ལོ་རྒྱུས་ཀྱིས་བོད་ཀྱི་ལོ་རྒྱུས་ལ་ཞབས་
འདེགས་ཅི་ཡང་བྱེད་མི་ཐུབ་པའི་ཁར་ལོ་རྒྱུས་ཀྱི་བདེན་པའི་རང་བཞིན་དང་། ལོ་རྒྱུས་ཀྱི་
ཞིབ་འཇུག་དང་ཉམས་མྱོང་ཕྱོགས་བསྡོམས་ལ་གཏོར་བརླག་གཏོང་གིན་ཡོད་པས་དེ་
འདྲ་བའི་ལོ་རྒྱུས་འབྲི་བ་ལས་མ་བྲིས་ན་བཟང་ལ། དེ་འདྲ་བའི་ལོ་རྒྱུས་ཡོད་པ་ལས་མེད་
ན་བཟང་། ཁྱིམ་ཚང་གཅིག་གི་ལོ་རྒྱུས་ཡིན་རུང་རྫུན་བཟོ་བྱས་ན་དེའི་རིན་ཐང་ཡལ་འགྲོ་
ཞིང་། ལྷག་པར་ལོ་
ར་ལོ་རྒྱུས་བརྫུན་བཟོ་བྱེད་མཁན་དག་ནི་ལོ་རྒྱུས་ཀྱི་ཉེས་ཅན་འབའ་ཞིག་
རེད། ལྷག་པར་ཚབས་ཆེ་བ་ནི་ལོ་རྒྱུས་དེ་རིགས་ནི་ཕྱོགས་ལྷུང་དང་ཕྲག་དོག བརྫུན་
གཏམ་སོགས་ཡིན་པས་དེ་འདྲའི་རིགས་ནི་འབྲི་བ་ལས་མ་བྲིས་ན་བཟང་།
ལ་ལས་ལོ་རྒྱུས་ཀྱི་གནས་བབས་ཅི་ཡང་མི་བསམ་པར་ཕ་མེས་སྐྱོན་ཆ་དག་ཀྱང་
འགེབས་ཕྱིར་དང་མི་རིགས་ནང་ཁུལ་དུ་འགལ་ཟླ་སློང་བའི་ཕྱིར་ལོ་རྒྱུས་འབྲི་ཞིང་།
21



ཤེས་རབ་ཀྱི་ཚོམས།
ལས་ད་ལྟའི་གནས་བབས་ལ་མི་བསམ་པར་སྔོན་གྱི་འགལ་ཟླའི་དཔུང་དུ་ཞུགས་ནས་ང་
རོ་འདོན་པའི་ལོ་རྒྱུས་འབྲི་བ་ནི་དུས་རབས་ཀྱིས་བསྐྱུར་པའི་གནའ་རྫས་སྐོར་ཞིག་རེད།
ང་ཚོའི་ཕ་མེས་སྐབས་སུ་དུས་རབས་ཀྱི་དབང་གིས་རྐུ་འཕྲོག་ལས་སུ་ཞུགས་ཏེ་བཙན་པོ་
དཔའ་བོ་དང༌། ཉམ་ཆུང་དག་གི་རྒྱུ་འཕྲོག་མི་བསད་ཀྱི་དོན་དེར་ད་དུང་ཆོ་ལོ་འདོགས་
བཞིན་པ་དང་། དཔའ་སྐད་འཐེན་པ་ནི་མི་རིགས་ཀྱི་གདོན་རྫས་སུ་འགྱུར་ངེས་པས་ང་
ཚོའི་གཟུ་བོའི་ལོ་རྒྱུས་སྨྲ་བ་ཞིག་དང་། ཡ་རབས་ཀྱི་བུ་རྒྱུད་ཡིན་པས་ཆ་ནས་ཕ་མེས་ཀྱི་
ཉེས་པ་དེར་འགྱོད་བཤགས་བྱེད་པ་ལས་དེར་ངོ་སོ་བསྟོད་དགོས་པ་གཏན་ནས་མིན་ལ།
ཉམ་ཆུང་དེ་དག་ལ་གདུང་སེམས་མཉམ་སྐྱེས་བྱེད་པ་ལས་དེས་ཚིམ་པའི་དགའ་འབོད་
བྱེད་ས་གཏན་ནས་མིན། ལྷག་པར་ལོ་རྒྱུས་ཀྱི་བདེན་པ་གླེང་བ་ལས་ད་ལྟའི་དུས་རབས་
འདིར་གནའ་བོའི་སྟོང་དཔོན་བརྩད་ནས་རྡུང་རེས་བྱེད་པ་ནི་ཆེས་བློ་རྒྱ་ཆུང་བའི་རྟགས་
སོ། །
ད་ལྟ་བྲིས་པའི་ཚོ་བའི་ལོ་རྒྱུས་མང་ཆེ་བ་ནི་མི་རིགས་ཀྱི་བདེ་སྡུག་དང་ལོ་རྒྱུས་ཀྱི་
འགྱུར་བ་བྲིས་ཡོད་ཅིང་སྔོན་གྱི་ལོ་རྒྱུས་ཀྱི་གནས་སྟངས་དང་གོམས་སྲོལ་དག་གསལ་ལེར་
བྲིས་ཡོད་པས་བོད་བྱེ་བྲག་པ་ཞིག་གི་ལོ་རྒྱུས་ཡིན་རུང་མི་རིགས་སྤྱིའི་ལོ་རྒྱུས་ཀྱི་ཁ་སྐོང་
ཞིག་ཏུ་འགྱུར་ངེས་རེད། དེ་བས་བདག་གིས་མི་རིགས་ཀྱི་བདེ་སྡུག་དང་འགྱུར་བ་མཚོན་
པའི་ལོ་རྒྱུས་ནི་ཁོ་བའམ་ས་ཕྱོགས། ཡང་ན་ཁྱིམ་ཚང་ཞིག ཐ་ན་མི་ཞིག་གི་ལོ་རྒྱུས་ཡིན་
རུང་འབྲི་འོས་པ་ཞིག་ཏུ་བསམ་བཞིན་ཡོད་ཅིང་དེ་ལྟར་འབྲི་བའི་ཚེ་ན་གཅིག་ནི་རང་
ཉིད་ཀྱི་འཆིང་བ་དང་། གཉིས་སུ་ཚོ་བའི་འཆིང་བ། གསུམ་དུ་ས་གནས་ཀྱི་འཆིང་བ་ལས་
གྲོལ་ནས་བདེན་དྲང་དང་གཟུ་བོས་ལོ་རྒྱུས་འབྲི་དགོསཔ་དེ་རེད། དེ་ལྟར་བྲིས་ན་ད་
གཟོད་ལོ་རྒྱུས་ཡིན་ལ་དེ་ལྟར་བྲིས་ན་ད་གཟོད་མི་རིགས་ཀྱི་སྔ་དེང་དང་། མ་འོངས་པའི་
གནས་བབས་ལ་ཕན།
བདག་གིས་དེང་སྐབས་བྲིས་པའི་ཚོ་བའམ་ཡུལ་ཕྱོགས་རེའི་ལོ་རྒྱུས་ཀློག་དུས་འདི་
ལྟ་བུའི་དགེ་མཚན་ལ་དོ་སྣང་བྱེད་ཀྱིན་ཡོད་ལ་ད་རེས་རོང་བོ་དགོན་པའི་རིགས་པ་སྨྲ་བ་
བསྟན་འཛིན་མཁས་གྲུབ་ལགས་ཀྱི 《བོན་བརྒྱའི་ལོ་རྒྱུས》 བཀླགས་པ་ཡིན། རྩོམ་པ་བོ་
ཁོང་མཐོང་མ་མྱོང་བ་འདྲ་མོད་སྔོན་འགྲོ་འབྲི་བར་སྐུལ་བ་ལས་ངས་ཀྱང་ཞིབ་ཏུ་
22



གངས་སེང་འཚོལ་བ།
བཀླགས་པ་ཡིན། འོན་ཀྱང་སྤྱི་ནས་བལྟས་ན་ཁོང་གི་ཁུངས་བཙུན་ཞིང་བརྡར་ཤ་ཆོད་
པའི་ལོ་རྒྱུས་འདིས་ངའི་ཡིད་ལ་སྤྲོ་བ་འཕེལ། ཁོང་གིས་ལོ་རྒྱུས་རྒྱུ་ཆ་འཚོལ་སྡུད་ཀྱི་ངལ་
བ་ལྷུར་བླངས་ནས་དམངས་ཁྲོད་ན་ཡོད་པའི་དཔེ་རྒྱུན་དཀོན་པོའི་དཔེ་ཆ 《རེབ་གོང་
རུས་མཛོད་ཆེན་མོ་ལྟ་བ་མཁའ་ཁྱབ་ཕྱོགས་བྲལ》 སོགས་ཡིག་ཚང་མང་
མང་བོ་དཔྱད་གཞིར་
བཟུང་སྟེ་ལོ་རྒྱུས་ཁུངས་དེད་པ་བཟང་ལ། བན་བོན་གྱི་གནས་སྟངས་བཅས་ལ་ཞིབ་ཆ་
ཐོན་ཞིང་ཕྱོགས་ལྷུང་མ་འདྲེས་པར་གཟུ་བོར་བྲིས་འདུག་པ་འདིས་བོན་བརྒྱའི་ཚོ་སྡེ་
འདིའི་ལོ་རྒྱུས་ཙམ་དུ་མ་ཟད་བོད་ཀྱི་ལོ་རྒྱུས་ལ་ཡང་ཕན་ནུས་ངེས་ཅན་ཞིག་གདོན་སྲིད་
པ་རེད། ཡིན་ན་ཡང་། བྱེ་བྲག་གི་ཆ་ནས་ངས་བོན་བརྒྱའི་ལོ་རྒྱུས་ཅི་ཡང་མི་ཤེས་པས་
བརྗོད་བྱའི་ངོས་ནས་བདག་ལ་ཅི་ཡང་བརྗོད་རྒྱུ་མེད་ཅིང་གདེང་འཇོག་ཀྱང་བྱེད་ཐབས་
བྲལ།
གོང་དུ་བརྗོད་པ་ལྟར་གཟུ་བོས་ཁུངས་བཙལ་ཅིང་རིགས་པས་མཐའ་བཅད་ན
རང་གི་དགོས་མཁོ་ཁོ་ནར་མི་བསམ་པར་དུས་རབས་ཀྱི་ཁྱད་ཆོས་དང་ལོ་རྒྱུས་ཀྱི་ཁྱད་
ཆོས་དང་མཐུན་པར་བདེན་པ་བདེན་ཐུབ་ཀྱིས་བྲིས་ན་བོད་ཀྱི་ལོ་རྒྱུས་ལ་ཕན་པ་ཆེན་པོ་
འབྱུང་སྲིད་དེ། དེ་ལྟར་འབྱུང་སྲིད་པའི་རྒྱུ་མཚན་ཡང་ས་གནས་ཀྱི་ཕྱོགས་ལྷུང་མེད་ལ།
ཚོ་བ་ཡི་ཕྱོགས་ལྷུང་མེད་པ་སོགས་ཀྱིས་ཡིན། དེ་ལས་དུས་ཀྱི་འགྱུར་བ་མཚོན་ཐུབ་ཅིང་
སྐབས་དེའི་རྣམ་པ་ཤེས་ཐུབ་པ་ཡིན་ནོ། །གལ་ཏེ་དེ་ལྟ་བུའི་ཕྱོགས་ལྷུང་ཞིག་ཡོད་ཚེ་ཀློག་
པ་བོས་དང་ལེན་བྱེད་ཐབས་མེད་པ་ཞིག་རེད། ཀློག་པ་བོས་དང་ལེན་མི་བྱེད་པ་ཡང་
གནད་དོན་ཆུང་ཆུང་ཞིག་སྟེ། མཐར་གཏུགས་ན་ལོ་རྒྱུས་བརྫུན་བཟོ་བྱས་པའི་ཉེས་པ་ནི་
སུབ་ཐབས་བྲལ་བའི་ནག་ཉེས་ཆེན་པོ་ཞིག་རེད། དེ་བས་འདི་ལྟ་བུའི་ལོ་རྒྱུས་སུ་དང་གང་
གིས་བྲིས་ན་དཔེ་སྐྲུན་བྱས་ནའང་དེ་ནི་ཚོ་བ་གཅིག་དང་འབྲེལ་བ་ཙམ་མིན་པར་བོད་ཀྱི་
ལོ་རྒྱུས་ཡོངས་དང་འབྲེལ་བ་ཡོད་པ་ཞིག་རེད།
དེ་བས་ཁོ་བོས་དེབ་འདི་པར་དུ་བསྐྲུན་པར་
པར་བཀྲ་ཤིས་བདེ་ལེགས་ཞུ་བ་དང་
མཉམ་དུ་ཀློག་པ་བོ་ཚང་མས་དགེ་ལེན་སྐྱོན་འདོར་གྱི་ཚུལ་ལ་བློ་གྲོས་ཀྱི་མིག་ཟུང་གཡོ་
ཞིང་གཟུ་བོ་དང་ཁུངས་ཐུབ་ཀྱི་ས་གནས་སོ་སོའི་ལོ་རྒྱུས་དང་དར་རྒུད། སྤྱི་ཚོགས་འཕོ་
འགྱུར་བཅས་ཀྱི་ཕྱག་རྩོམ་གང་མང་གནང་བར་རེ་སྨོན་དང་བཅས།
བོད་ཤིང་སྤྲེལ་ལོའི་ལོ་གསར་ལ་
ར་ལ་མང་རའི་དགོན་ཆེན་དུ་བྲིས།
23



ཤེས་རབ་ཀྱི་ཚོམས།
རང་གི་སྲོག་རྩ་གཅོད་མིན་དེ་རང་ལ་ཐུག་ཡོད།
《ཨ་མ་ལགས། ངས་ཀྱང་ཕ་སྐད་གཙང་མ་ཞིག་བཤད་འདོད》 སྔོན་འགྲོར་བྲིས་པ།
མི་རིགས་ཀྱི་སྲོག་རྩ་ནི་སྐད་ཡིག་ཡིན་ཏེ། སྐད་ཡིག་པོར་ན་མི་རིགས་དེའི་སྲོག་རྩ་
བོར་བ་རེད། གལ་ཏེ་སྐད་ཡིག་མི་བསམ་པར་མི་རིགས་བསམ་མཁན་ཞིག་ཡིན་ན་དེ་ནི་
ལྕེབས་ཐག་སྐེ་ལ་གྱོན་ནས་མི་རིགས་བསྐྱབ་དགོས་ཟེར་མཁན་ཞིག་ཡིན་སྲིད།
ང་ཚོས་རང་སྟེང་ལ་བསམ་བློ་ཞིག་བཏང་ན་ང་ཚོ་མི་རེ་རེས་ཀྱང་རང་གི་མི་རིགས་
འདིར་གདོན་འོས་པའི་ནུས་པ་ཞིག་བཏོན་མ་མྱོང་བ་དང༌། ཐ་ན་མི་རིགས་ཀྱི་སྲོག་རྩ་
གཅོད་པའི་ལྕེབས་ཐག་ཅིག་སྐེ་ལ་གྱོན་ནས་འགྲོ་མཁན་སྐོར་ཞིག་ཡིན་ལ་ལྕེབས་ཐག་དེ་
བཟོ་མཁན་ཡང་ང་ཚོ་རང་ཉིད་ཡིན་ཏེ་ང་ཚོས་ད་བར་དུ་བོད་སྐད་དག་མོ་ཞིག་བཤད་མ་
མྱོང་ལ། གཞན་སྐད་མ་བསྲེས་པར་བོད་སྐད་རྐྱང་རྐྱང་ཞིག་བཤད་པར་ངོ་ཚ་བ་དེ་རེད།
བོད་སྐད་མ་ཤེས་ན་བོད་མིན་ལ་བོད་ཡིག་མ་ཤེས་ན་བོད་ཕྱེད་ཀ་ལས་མིན་བོད་
སྐད་གཙང་མ་ཞིག་མ་ཤེས་ན་བོད་གཙང་མ་ཞིག་ཏུ་ནམ་ཡང་འགྱུར་མི་སྲིད། དེ་བས་ང་
ཚོ་བོད་ངོ་མ་ཞིག་བྱེད་པའི་ཆེད་དུ་བོད་སྐད་གཙང་མ་ཞིག་བཤད་མིན་ནི་རང་གི་ཁོག་ན་
མི་རིགས་ཀྱི་སྙིང་གསོན་པོ་ཞིག་ཡོད་མེད་ལ་ཐུག་ཡོད།
བོད་སྐད་གཙང་མ་ཞིག་བཤད་མི་འདོད་པ་ནི་རང་ཉིད་བོད་ཀྱི་བུ་ཕྲུག་ཡིན་པའི་
འགན་མ་འཁུར་བ་རེད། ང་ཚོས་ལ་རྒྱ་བཤད་མི་དགོས་ཏེ་མི་རིགས་ཀྱི་སྐད་ཡིག་ལ་གཅེས་
སྤྲས་བྱས་ན་དེ་ནི་ལ་རྒྱའི་ནང་གི་ལ་རྒྱ་རེད། ང་ཚོས་ཆེན་པོ་ཞིག་ལས་མི་དགོས་ཏེ་མི་
24



གངས་སེང་འཚོལ་བ།
རིགས་ཀྱི་སྲོག་རྩ་ལ་སྲུང་སྐྱོབ་བྱས་ན་དེ་ནི་སྲུང་སྐྱོབ་ནང་གི་སྲུང་སྐྱོབ་རེད།
སྐད་ཡིག་སྲུང་སྐྱོབ་བྱེད་མཁན་ནི་མི་རིགས་སྲུང་སྐྱོབ་བྱེད་མཁན་ཡིན་ལ་སྐད་
ཡིག་ལ་གཏོར་བརླག་གཏོང་མཁན་ནི་མི་རིགས་ཀྱི་ནང་རུལ་བ་རེད། གཏོར་བརླག་
གཏོང་བའི་ཚད་གཞིའང་མདའ་མདུང་གི་མཚོན་ཆ་བཟུང་བ་དེ་མ་ཡིན་པར་སྐད་རིགས་
བསྲེས་པའི་ཤ་ཟའི་འདྲེ་སྐད་བཤད་པ་དེ་ཡིན་ནོ། །
མདོར་ན་མི་རིགས་ཀྱི་སྲོག་རྩ་གཅོད་མིན་དེ་རང་ལ་ཐུག་ཡོད། དེ་བས་ང་ཚོས་
རང་ཉིད་བོད་མི་ཞིག་ཡིན་པའི་འོས་འགན་བསྒྲུབ་པའི་ཆེད་དུ་ཕ་སྐད་གཙང་མ་ཞིག་
བཤད་ནས་བུ་ཕྲུག་ངོ་མ་ཞིག་བྱེད་དགོས་པ་ཡིན།
ཀྱེ། སྙིང་ཉེ་ཨང་། ཁྱོད་རང་མི་རིགས་འདིའི་བུ་ཕྲུག་བྱེད་དམ། ཡང་ན་མི་རིགས་
འདིའི་དགྲ་བོ་ཞིག་བྱེད་འདོད།
མི་ལ་དགོས་པ་ནི་བསམ་བློ་ཡིན།
མི་ལ་དགོས་པ་ནི་བསམ་བློ་ཡིན་ལ་བསམ་བློ་མེད་པའི་མི་ནི་མི་ཡི་སྙིགས་མ་ཡིན།
བསམ་བློ་ནི་བློ་གྲོས་ཀྱི་ཞུན་བརྡར་ལས་ཐོན་པས་ན་དེ་ནི་མི་ཚེ་དང་མི་རིགས་ལ་ཕན་པ་
ཞིག་ཡིན་པ་ལས་མི་རིག་
་རིགས་ལ་ངོ་ལོག་དང་། མི་ཚེ་ལ་ངོ་རྒོལ་བྱེད་པ་དེ་བས་ཀྱང་མ་ཡིན།
ད་ལྟ་སྡིགས་མོ་ལ་བསམ་བློར་རློམ་པ་དང་། ངོ་ལོག་ལ་བསམ་བློར་རློམ་པ། ནང་
འཛིང་ལ་བསམ་བློར་རློམ་པ་ཡོད་མོད། དེ་ནི་བསམ་བློ་ཡི་གད་སྙིགས་ལས་ཅི་ཡང་མིན།
ཕངས་པ་ཞིག་ལ་གད་སྙིགས་དེ་དག་བོད་ཀྱི་ན་གཞོན་མང་བོ་ཞིག་ལ་འགོས་འདུག
ང་ཚོ་མི་རིགས་ཤིག་གི་རེ་བ་ཡིན་པས་མི་རིགས་ཀྱི་རེ་བ་དང་མཐུན་པའི་བསམ་བློ་
དགོས་པ་ལས། མི་རིགས་ཀྱི་རེ་བ་དང་མི་མཐུན་པའི་བསམ་བློ་ཞིག་གཏན་ནས་ཡོད་མི་
རུང་།
2 0 0 5：8• | 7 ལ་དབུས་གཞུང་བྲག་དམར་རྫ་ཆབ་ཀྱི་འགྲམ་དུ་བྲིས།
25



ཤེས་རབ་ཀྱི་ཚོམས།
མི་རིགས་ཀྱི་ལ་རྒྱ་དང་ལག་ལེན།
《མང་ཚོགས་སྒྱུ་རྩལ》ལ་དཔྱད་གཏམ་སྤེལ་བ།
མི་རིགས་ནི་མི་རིགས་ཏེ་དེའི་གྲུབ་ཆ་གཙོ་བོ་ནི་ཤེས་རིག་ཡིན། སྐད་ཆ་དང་
གོམས་སྲོལ་ནི་ཤེས་རིག་གི་རྨང་གཞི་ཡིན་ལ་འདི་བོར་ན་ད་གཟོད་མི་རིགས་བོར་བ་ཡིན།
ད་ལྟ་མི་རིགས་འབོར་བཞིན་པའི་ན་གཞོན་གང་མང་ཞིག་ཡོད་པ་ནི་ང་ཚོའི་མི་རབས་
འདིའི་གནད་དོན་ཡིན་ལ། ང་ཚོའི་མི་རིགས་འདིའི་གནད་དོན་ཡང་ཡིན།
（མང་ཚོགས་སྒྱུ་རྩལ》ཏན་ཏན་གནད་དོན་འདིའི་ཁ་གཏད་དུ་ལངས་ཤིང་བོད་
ཀྱི་གོམས་སྲོལ་དང་རྩོམ་རིག་གི་མེ་རོ་གསོས་ཏེ་མཆེད་པར་གྱུར། འདི་ནི་རང་དབང་གི་
གོམ་འགྲོས་ཡིན་ལ་འདི་ནི་རང་དབང་གི་རེ་སྨོན་ཡིན། དེ་བས 《མང་ཚོགས་སྒྱུ་རྩལ》 མེད་
ན་བོད་ཀྱི་ན་གཞོན་གྱིས་གླུ་མི་ཤེས་ལ་བོད་ཀྱི་བྱིས་པས་ཁེད་མི་ཤེས། བོད་ཀྱི་སྟོན་མོ་རུ་
བཤད་པ་མེད་ལ་བོད་མི་རིགས་ཀྱིས་གླུ་གར་
ར་གྱི་རྒྱ་མཚོ་ལ་ཡང་རོལ་མི་ཐུབ།
ཐོས་མི་ཐུབ་ན་མ་ཐོས་ན་ཆོག་མོད། མ་ཐོས་མ་ཤེས་མ་རིག་པ་འདི་གསུམ་གྱིས་
ཐོས་ཁུལ། ཤེས་ཁུལ། རིག་ཁུལ་གྱིས་རང་གི་རིན་ཐང་ཤོར་ཞིང་། ཤོར་བ་དེ་མི་རིགས་
འདིའི་རིན་ཐང་ཡང་ཡིན། དེ་བས་མི་རིགས་འདིའི་སྐད་ཆ་དྲོན་མོ་ཞིག་ཀྱང་བཤད་མི་
ཤེས་པས་དེ་ལྟར་དུ་རླུང་འཚུབ་ཅིག་གཡུགས་བྱུང་། རླུང་འཚུབ་དེ་ནི་སའི་གོ་ལའི་སྐྱེ་
དངོས་ཐམས་ཅད་རྩ་མེད་དུ་གཏོང་བ་
་བ་ལས་ཚབས་ཆེ་ཞིང་ཞི་ཐེ་ལའི་སྨྱོ་ཧམ་ལས་ཀྱང་ཡ་
ང་བ་སྟེ་བོད་ཀྱི་ལ་རྒྱ་འཛིན་པའི་ཤེས་ཡོན་ཅན་གྱིས་ཀྱང་རང་གི་བུ་ཕྲུག་བོད་ཡིག་སྦྱོང་དུ་
འཇུག་མི་འདོད་པ་དེ་རེད།
འདི་ལྟ་བུའི་ཁོར་ཡུག་ཏུ 《མང་ཚོགས་སྒྱུ་རྩལ》 བདེན་པ་ཁོ་ནའི་ཆེད་དུ་འགྲོ་
26



གངས་སེང་འཚོལ་བ།
བཞིན་ཡོད་ལ་འདི་ལྟ་བུའི་དུས་རབས་ནང་དུ《མང་ཚོགས་སྒྱུ་རྩལ། མི་རིགས་ཀྱི་བླ་སྲོག་
ཏུ་གྱུར་པའི་གོམས་སྲོལ་དང་སྐད་ཆའི་སླད་དུ་འབད་བཞིན་ཡོད། འདི་ནི་སྤྱིར་ན་བླ་མེད་
ཀྱི་མཛད་པ་ཞིག་མིན་པར་རང་ཉིད་མི་རིགས་འདི་ཡིན་པའི་ཆ་ནས་རང་གི་འོས་འགན་
བསྒྲུབས་པ་ལས་མ་འདས་མོད། ང་ཚོའི་བོད་ཡིག་མཁོ་བ་མེད་ཅིང་ཕ་སྐད་འབོར་བཞིན་
པའི་སྐབས་འདིར་རླབས་ཚེ་བ་ལས་ཀྱང་ཆེས་རླབས་ཆེ་བའི་མཛད་པ་ཞིག་ཡིན་ནོ། །
ཡིན་ནའང མང་ཚོགས་སྒྱུ་རྩལ༔ ཡང་། འཇིག་རྟེན་གྱི་འཚོ་བའི་རྙོག་འཛིང་ནང་
དུ་གསོན་པ་ཡིན་པས་ཕྱི་ནང་གི་འགལ་རྐྱེན་དང་དཀའ་ངལ་ཡོད་ལ། དཀའ་ངལ་དེ་ནི་
བོད་མི་རིགས་ཀྱི་དཀའ་ངལ་ཞིག་ཀྱང་ཡིན། དེ་བས་དཔར་གྲངས་ཉུང་ལ་ཁྱབ་སྤེལ་གྱི་
ཁོར་ཡུག་ཀྱང་ཆུང་། དེ་མ་ཚད་བོད་ཀྱི་སྤྱི་ཚོགས་དང་གོམས་སྲོལ་སོགས་ལ་འབྲེལ་འདྲིས་
ཀྱང་མི་འདང༌། འོན་ཀྱང་མ་འདང་བ་དེ་མ་འདང་བ་ཡིན་པས་ང་ཚོ་ཚང་མས་ཧུར་
བརྩོན་བྱ་དགོས་ལ་ཧུར་བརྩོན་བྱེད་པ་ནི་རང་ལ་ནུས་པ་ཆེན་པོ་ཡོད་དགོས་པ་མ་ཡིན་
པར་རང་གི་ནུས་པ་འདོན་མི་འདོན་དེ་ཡིན་ལ་ནུས་པ་འདོན་མི་འདོད་པ་ནི་ཕུགས་
བསམ་མེད་ཅིང་ལ་རྒྱའང་མེད་པའི་མི་དེ་རིགས་ཡིན་ནོ། །
ང་ཚོ་དེ་ལྟ་བུ་ཞིག་ཏུ་མི་འགྱུར་བའི་སླད་དུ (མང་ཚོགས་སྒྱུ་རྩལ»གྱིས་སྔོན་ནས་
ཆུ་འཁྱག་འཐུང་ཞིང་རྩམ་སྐྱ་འགམ་བཞིན་འགྲོ་བཞིན་ཡོད་དེ། གནས་ལུགས་དེ་ཤེས་ན་
ཕ་སྐད་གཙང་མ་ཞིག་བཤད་ན་དེ་ཡང་མི་རིགས་ཀྱི་བླ་སྲོག་ཡིན་ལ་མི་རིགས་ཀྱི་གོམས་
སྲོལ་ཤེས་ན་དེ་ཡང་མི་རིགས་ཀྱི་ཤ་ཞེན་ཡིན། 《མང་ཚོགས་སྒྱུ་རྩལ》གྱིས་འདི་ལྟ་བུའི་ཤ་
ཞེན་དང་འདི་ལྟ་བུའི་ལ་རྒྱ་ལས་གྲོགས་མེད་ཁེར་རྐྱང་དུ་འགྲོ་བཞིན་ཡོད་དེ་ང་ཚོ་ཡང་དེ་
དང་བསྟུན་ནས་འགྲོ་ཐུབ་པར་སྨོན།
འདི་ནི (མང་ཚོགས་སྒྱུ་རྩལ》 གྱི་རེ་བ་ཡིན་ལ་ང་ཚོ་མི་རིགས་འདིའི་རེ་བའང་
ཡིན།
27



ཤེས་རབ་ཀྱི་ཚོམས།
དཀར་བོའི་ལང་ཚོ།
ཁ་བ་དཀར་བོའི» སྔོན་འགྲོར་བྲིས་པ།
བརྩེ་
ང་ཚོ་མ་གཞི་ནས་དཀར་བོ་ཞིག་ཡིན་ལ་ང་ཚོའི་ཕྱི་ནང་གསང་གསུམ་ཡོད་ཚད་
དཀར་བོ་ཡིན། དཀར་བོ་ཞི་བ་ཡིན་ལ་དུངས་པ་ཡིན། དཀར་བོ་སྙིང་གི་བརྩེ་བ་དང་ཞི་
བའི་རོལ་དབྱངས་ཡིན། མིའི་ལུས་ན་འཕྱོ་བའི་ཟུངས་ཁྲག་དམར་བོ་ཡིན་ནའང་།
སེམས་ཀྱི་བཞུར་རྒྱུན་ནི་དུངས་པ་ཡིན་ཏེ། དུངས་པ་དེ་ནི་བུ་དང་ཚ་བོ་སྐྱོང་བའི་ཨ་མའི་
འོ་མ་ཡིན། ང་ཚོའི་དཀར་བོའང་ཁ་བ་དཀར་བོའི་ཟུངས་ཁྲག་དང་བརྩེ་བ་ལས་འཕྱོ་བའི་
འོ་མ་ཡིན་ལ། ང་ཚོའི་འོ་མ་འདི་ལས་འབྲི་མར་སེར་བོ་འབྱུང་ངེས་ཡིན་ལ། ང་ཚོའི་འོ་མ་
འདི་ལས་ཞོ་གསར་གྱི་མཆོད་པའང་འབྱུང་ངེས་ཡིན།
ང་ཚོའི་ཁ་བ་དཀར་བོ་ནི་འདབ་མ་དྲུག་པའི་ལང་ཚོ་ཡིན། འདབ་མ་རེ་རེ་ཡི་གེ་རེ་
རེས་གྲུབ། ཡི་གེ་རེ་རེ་ཚེ་དང་སྲོག་གིས་འབར་ཞིང་ཚེ་སྲོག་གི་རོལ་དབྱངས་རེ་རེ་ན་རྒྱུ་
བཞིན་པའང་དཀར་བོ་ཡིན། དཀར་བོའི་དབང་གིས་ང་ཚོའི་ཕྱི་ནང་གསང་གསུམ་དང་
ང་ཚོའི་ཡོད་ཚད་ཨ་མའི་འོ་མ་བཞིན་གངས་རིའི་རྩ་ལམ་ཐམས་ཅད་དང་། སྤང་རིའི་ཁྲག་
རྒྱུན་རེ་རེ། བསིལ་བའི་འཇམ་རླུང་རེ་རེ་ན་རྒྱུ་བཞིན་ཡོད་ལ་མཁའ་ཡི་འོད་སྣང་རེ་རེ་
ནའང་འགྲོ་བཞིན་ཡོད།
ང་ཚོ་དཀར་པོའི་ཁྲོད་དུ་ཡོད་ལ་ང་ཚོ་དཀར་བོས་འཚོས་ནས་ཡོད། དེ་བས་ང་
ཚོའི་ལྷ་ཡང་དཀར་བོ་ཡིན་ལ་ང་ཚོའི་གངས་རི་ཡང་དཀར་བོ་ཡིན། ང་ཚོ་དཀར་བོ་ལ་
དུངས་པའི་དབང་གིས་ཟླ་བས་ང་ཚོར་འོད་ཟེར་སྤྲོ་ཞིང་ག་བུར་གྱི་ཟེགས་མ་རེ་རེས་ཚ་
བའི་གདུང་བ་སེལ། ང་ཚོ་དཀར་བོ་ལ་ཞེན་པའི་དབང་གིས་ཉི་མས་གངས་རིའི་མུན་པ་
སུ་ང་
28



གངས་སེང་འཚོལ་བ།
སེལ་བར་མཁའ་ལ་འཕགས། མུན་པ་ཇི་ལྟར་རྒོད་ནའང་ང་ཚོ་དཀར་བོའི་དབང་གིས་ཉི་
མ་དང་ཟླ་བ་ཡོད་ལ་བུ་ཡུག་ཇི་ལྟར་འཚུབ་ནའང་ང་ཚོ་དཀར་བའི་དབང་གིས་ཞི་བདེ་ཡི་
དྲོད་ཁོལ་ཡལ་མི་སྲིད། དུས་རབས་གང་ལྟར་འགྱུར་ནའང་དཀར་བོ་ཡི་ལང་ཚོ་ཡལ་མི་
སྲིད།
ང་ཚོའི་འཇིག་རྟེན་འདི་དྲི་མས་མ་གོས་པའི་གངས་རིའི་གུར་ཁང་ཡིན་ཏེ་ཚ་
གདུང་གི་ནད་ཡམས་དང་དུད་སྨུག་གི་ཞེ་རྔམ་ནམ་ཡང་གོས་མི་སྲིད་དེ་གངས་རི་ནི་མ་
གཞི་ནི་དཀར་བོ་ཞིག་ཡིན་ལ་དེའི་གློ་སྙིང་མཆིན་གསུམ་ཡང་དཀར་བོ་ཡིན། ང་ཚོའི་ཞིང་
ཁམས་འདི་དཀར་བོས་གྲུབ་པ་ཡིན་ལ་ང་ཚོ་རེ་རེའང་ཁ་བ་དཀར་བོ་ཡིན། དེ་བས་ང་
ཚོའི་ཕྱི་དཀར་ལ་ནང་ཡང་དཀར། དཀར་བོའི་རྐྱེན་གྱིས་ང་ཚོའི་ལུས་ལས་འོད་འཚེར་
ཞིང་། ང་ཚོའི་མགྲིན་ལས་ཆོས་དུང་གི་དབྱངས་སྙན་འཕུར་ལ། ང་ཚོའི་སྙིང་ནས་བདུད་
རྩི་དཀར་བོའི་ངད་ཁ་འཐུལ།
དེ་ལྟ་བུའི་དགའ་ཚལ་འདིར། དེ་ལྟ་བུའི་རེ་སྨོན་དུ། དེ་རིང་ཡང་ཁ་བའི་འདབ་མ་
ཞིག་འཕུར་བྱུང་། འདི་ཡང་དཀར་བོ་རེད། ང་ཚོའི་དཀར་བོའི་འཇིག་རྟེན་དུ་སླར་ཡང་
དཀར་བོའི་ལང་ཚོ་ཞིག་བསྣན་བྱུང༌།
སློབ་གསོ།
སློབ་གསོ་མེད་པའི་མི་རིགས་ནི་ཆེས་རྗེས་ལུས་ཀྱི་མི་རིགས་ཤིག་ཡིན་ལ། སློབ་
གསོ་ལ་དོ་སྣང་མི་བྱེད་པའི་མི་རིགས་ནི་ཆེས་བླུན་རྨོངས་ཀྱི་མི་རིགས་ཤིག་ཡིན། སློབ་གསོ་
མ་མྱང་བའི་མི་རིགས་ནི་སྲོག་དབང་བྲལ་བའི་མི་རིགས་ཇི་བཞིན་དབང་མེད་དུ་ཉམས་
འགྲོ་བ་རེད། དེ་བས། ང་ཚོས་རང་གི་ནུས་པ་ཡོད་ཚད་མི་རིགས་ཀྱི་སློབ་གསོའི་ཆེད་དུ་
གཏོང་དགོས།
29



ཤེས་རབ་ཀྱི་ཚོམས།
ཚགས་པར་ཞིག་གི་ངོས་ན་རིག་པའི་འཇིག་རྟེན་ཞིག་ཡོད་པ་
ཤེས་སམ།
（ཆོས་ཚའི་ཚགས་པར》 གྱི་སྔོན་འགྲོར་བྲིས་པ།
（ཡང
ཁྱོད་ཀྱིས་ཚགས་པར་དང་དཔེ་དེབ་མང་བོ་ཞིག་བཀླགས་མྱོང་བ་ལ་ཐེ་ཚོམ་ཅི་
ཡང་མེད། ཡིན་ནའང་ཁྱོད་ཀྱིས་དེ་དག་ཀློག་དུས་དེའི་ནང་དུ་རིག་པའི་གཟི་འོད་ཅིག་
དང་རེ་བའི་འོ་མ་ལྷུང་ལྷུང་དུ་བཞུར་བཞིན་པ་མཐོང་མྱོང་ངམ། ལྷག་པར་ཚགས་པར་
ཞིག་གི་ངོས་ན་རིག་པའི་འཇིག་རྟེན་ཞིག་ཡོད་པ་ཤེས་སམ།
ཁྱོད་ཀྱིས་ང་ལ་རྟོན་ཆོག་སྟེ་ཚགས་པར་ཞིག་གམ་དཔེ་དེབ་ཅིག་གི་ངོས་ན་དངོས་
གནས་རིག་པའི་འཇིག་རྟེན་ཞིག་ཡོད་པ་ནི་ངོ་མ་ཡིན། འཇིག་རྟེན་འདི་ནི་གསེར་དངུལ་
གྱི་གཏེར་ཁས་ཁྱབ་པའི་མི་ཡི་བང་མཛོད་ཆེན་པོ་ཞིག་ཡིན་ཏེ་མི་སུ་ཡིས་ཀྱང་ལོངས་སུ་
སྤྱད་ཆོག་པ་ཞིག་ཡིན་ནའང་དེ་ལ་ལོངས་སྤྱད་པ་ལ་ལམ་ཡིག་ཅིག་དགོས་ཏེ་ལམ་ཡིག་དེ་
ནི་ཀ་ཁ་སུམ་ཅུ་ལུག་བཞིན་དུ་འཚོ་དགོས་པ་དེ་ཡིན་ལ་ལུག་ལ་འདྲིས་པ་ཇི་བཞིན་ཀ་ཁ་
སུམ་ཅུ་ལ་འདྲིས་དགོས་པ་དེ་ཡིན་ནོ། །
ང་ཚོས་སྲིད་པ་ས་ལ་ཆགས་ནས་ལུག་འཚོས་ནའང་ཀ་ཁ་སུམ་ཅུ་དེ་འདྲར་འཚོས་
མ་མྱོང་། ཀ་ཁ་སུམ་ཅུ་མ་འཚོས་ནའང་ང་ཚོས་ཕ་མེས་རིང་ནས་རྩམ་པ་ཟོས་ཏེ་པགས་པ་
གྱོན་པ་མ་ཡིན་ནམ་ཞེ་ན་དེ་ནི་དངོས་འབྲེལ་བདེན་པ་ཞིག་ཡིན་མོད་ཡིན་ནའང་རྒྱ་མིའི་
ཁ་དཔེར། མི་རབས་གསུམ་ལ་དཔེ་ཆ་མ་བཏོན་ན། ཁྱིམ་དེ་ཕག་ཚང་ཞིག་གི་དོ་ཟླ་མིན་
ཞེས་པ་འདིར་བལྟས་ན་ང་ཚོའི་ཁྱིམ་ཚང་དག་ནི་ཕག་ཚང་ཞིག་གི་དོ་ཟླ་ཡིན་མིན་ལ་
འདང་རྒྱག་རྒྱུ་ནི་ཤིན་ཏུ་གལ་ཆེ་བ་ཡིན།
30



གངས་སེང་འཚོལ་བ།
རིག་པའི་འཇིག་རྟེན་དེ་ནིམཐར་གཏུགས་ན་རང་ཉིད་ཕག་པ་དང་ཁྱད་འབྱེད་
པའི་ཁྱད་ནོར་གལ་ཆེན་ཞིག་ཡིན་ལ་ང་ཚོས་ལུག་འཚོ་བཞིན་འཚོ་བ་རོལ་ནའང་མཁས་
པས་བལྟས་ན་སྔར་བཞིན་དུད་འགྲོ་ལས་མ་འདས་ཏེ་ས་སྐྱ་པཎ་ཆེན་གྱིས། བཟའ་བཏུང་
འབའ་ཞིག་དུད་འགྲོས་ཀྱང་། །བསྒྲུབ་པར་ནུས་པ་མ་ཡིན་ནམ། །ཞེས་གསུངས་པས་སོ། །
རང་ཉིད་དུད་འགྲོར་གྱུར་འདུག་ནའང་འདིས་ཕངས་སེམས་རྟས་མི་ཐེག་པ་ཞིག་མི་
འབྱུང་ན་དེ་ནི་དངོས་གནས་དུད་འགྲོར་གྱུར་པ་ཞིག་སྟེ་དེས་རང་གི་བུ་རབས་ཚ་རྒྱུད་
ཀྱང་ཀ་ཁའི་ལྡེ་མིག་འདི་འཛིན་དུ་མི་འཇུག་པ་རེད། དེ་ནི་ང་ཚོ་དུད་འགྲོ་ནས་དུད་
འགྲོར་འགྱུར་བཞིན་པའི་རྟགས་མཚན་འབའ་ཞིག་ཡིན་ནོ། །
དེའི་རྐྱེན་གྱིས་ང་ཚོར་རང་ཉིད་དུད་འགྲོ་ལས་ཐར་བའི་རིག་པའི་འཇིག་རྟེན་
ཞིག་དགོས་ལ། རིག་པའི་འཇིག་རྟེན་དེ་རང་ཉིད་མི་ཡིན་པའི་རྟགས་མཚན་གལ་ཆེན་
ཞིག་ཡིན་པ་མ་ཟད། བུ་རབས་ཚ་རྒྱུད་ལྷ་ཡུལ་དུ་འགྲོ་བའི་གསེར་གྱི་ཐེམ་སྐས་ཀྱང་ཡིན་
པ་རེད། ཐེམ་སྐས་དེའི་ཆེད་དུ་ང་ཚོས་ཐེམ་སྐས་ཤིག་སྒྲུབ་པ་ཡིན་ལ་ཚགས་པར་འདིའི་
ངོས་ན་ཡང་རིག་པའི་འཇིག་རྟེན་ཞིག་ཡོད་དེ་འདིའི་ངོས་ན་ཀ་ཁ་སུམ་ཅུ་གསེར་འོད་
འཁྱུག་པའི་རེ་བ་དམར་བོ་ཞིག་དང་། ཕ་ཡུལ་གྱི་བུ་རབས་ཚ་རྒྱུད་ཀྱི་ལས་དབང་ལ་
ཐུགས་ཁུར་གནང་བའི་གདུང་སེམས་ཀྱི་ལ་རྒྱ་དམར་བོ་ཞིག་ཀྱང་འབར་བཞིན་ཡོད་དོ། །
གྲོགས་པོ་ལགས། ཁྱོད་ཀྱང་རིག་པའི་འཇིག་རྟེན་དེར་འགྲིམ་འདོད་ན་ཀ་ཁ་སུམ་
ཅུའི་མིག་ཟུང་དེ་འཚོལ་རོགས། ཁྱོད་ཀྱིས་ཀྱང་བུ་རབས་ཚ་རྒྱུད་ཀྱི་མདུན་ལམ་བསམ་
འདོད་ན་ཚགས་པར་འདི་ནས་རིག་པའི་འཇིག་རྟེན་དེར་བསྙེག་རོགས།
ཁྱོད་ཀྱིས་ཚགས་པར་ཞིག་གི་ངོས་ན་རིག་པའི་འཇིག་རྟེན་ཡོད་པ་ཤེས་སམ། ཇི་
སྲིད་རིག་པའི་འཇིག་རྟེན་མ་མཐོང་བར་དུ་ཁྱོད་ཀྱིས་མི་ཚེའི་འདིའི་གསེར་གྱི་གཏེར་ཁ་
རྙེད་མི་སྲིད་དེ་གཏེར་ཁ་དེ་ནི་རིག་པའི་འཇིག་རྟེན་དེ་ཡིན་ནོ། །
31



ཤེས་རབ་ཀྱི་ཚོམས།
རེ་སྨོན་གྱི་མྱུ་གུ་
རེ་སྨོན་གྱི་མྱུ་གུའི༔ སྔོན་འགྲོ།
ལོ་འགའི་སྔོན་དུ་ངས་སློབ་འབྲིང་གི་སློབ་མ་སྐལ་བཟང་སྒྲོལ་མའི ༼དྭངས་གཙང་
གི་ལོ་ཟླ» (རྒྱ་ཡིག)ཞེས་པའི་དེབ་ཅིག་ལ་བལྟས་མྱོང་། དེས་ངའི་ཡིད་དབང་འཕྲོག་སོང་།
རྒྱུ་མཚན་ནི་སློབ་མའི་སེམས་ཁམས་དང༌། སློབ་མའི་ཁོར་ཡུག སློབ་མའི་འཚོ་བ། སློབ་
མའི་ཀུན་སྤྱོད་བཅས་གསོན་ཉམས་ལྡན་པར་བྲིས་ཡོད་ཅིང་། ངས་དེ་དང་ཐེ་ཝན་གྱི་བྱིས་
པའི་སྙན་ངག་དང་། ཕྱི་གླིང་བའི་སློབ་མའི་རྩོམ་ཡིག་སོགས་དང་ཞིབ་བསྡུར་བྱེད་ཀྱིན་
དབང་མེད་དུ་ཉམས་སྤྲོ་བ་ཞིག་ཏུ་གྱུར།
ཡིན་ནའང་། ངས་ང་ཚོའི་སློབ་མའི་བོད་ཡིག་གི་རྩོམ་ཡིག་བསམ་དུས་ཆེས་ཕངས་
སེམས་ཤིག་སྐྱེ་འོང་སྟེ་ང་ཚོའི་རྩོམ་ཡིག་དག་ཏུ་སློབ་མའི་འཚོ་བ་མེད་ལ། སློབ་མའི་སེམས་
ཁམས་མེད་ཅིང་། སློབ་མའི་ཁོར་ཡུག་དེ་བས་ཀྱང་མེད་པར་མཛའ་མོ་དང་ལ་རྒྱ། ཟུར་ཟ།
བརྩེ་དུང་སོགས་ཀྱིས་ཁྱབ་འདུག དེ་ནི་ཆེན་པོའི་ལད་མོ་བྱས་པ་སྟེ་བོད་མི་ཚེ་ཆུང་མཐའ་
དག་ལད་མོ་ལ་དགའ་བོས་རྩོམ་ཡིག་འབྲི་དུས་སློབ་མའི་རང་ཚུགས་བོར་འདུག་ལ་སློབ་
གྲྭ་ཆུང་འབྲིང་གི་སློབ་མས་ཁ་ལ་དུ་བ་བཟུང་ནས་སྔོ་ལྷོག་ལྷོག་བྱེད་པ་དང་འདྲ་བར་སློབ་
གྲྭ་ཆུང་འབྲིང་གི་སློབ་མའི་གནས་བབས་དང་མཐུན་པ་ཞིག་གཏན་ནས་མ་རེད།
སློབ་གྲྭ་ཆུང་འབྲིང་གི་སློབ་མའི་རྩོམ་ཡིག་བསམ་དུས་སློབ་གྲོགས་པད་མ་ཚེ་རིང་
གི 《གངས་དཀར་སེམས་སུ་བཞུར་བའི་ཆུ་ཕྲན》དང་སློབ་གྲོགས་སྒྲོལ་དཀར་གྱི (དངུལ་
གྱི་བཅོལ་འཛིན༔ གཉིས་ཡིན། གལ་ཏེ་མི་གཅིག་གིས་བོད་ཀྱི་སློབ་མའི་རྩོམ་ཡིག་དྭངས་མ་
ཞིག་དྲིས་ཚེ་ངས་ཐེ་ཚོམ་མེད་པར་འདི་གཉིས་གདམ་རྒྱུ་ཡིན་ཏེ་འདི་གཉིས་ལས་སློབ་
32



གངས་སེང་འཚོལ་བ་
མའི་ཚོར་སྣང་ངོ་མ་མྱོང་ཐུབ་ལ་གཡའ་མ་གོས་པའི་གཞོན་ནུའི་སེམས་ཁམས་དྭངས་མོ་
དེའང་མཐོང་ཐུབ། སློབ་གྲྭ་ཆུང་འབྲིང་གི་སློབ་མའི་རྩོམ་ཡིག་སློབ་གྲྭ་ཆུང་འབྲིང་གི་ཁོར་
ཡུག་དང་ཁ་བྲལ་ཞིང་། བྱིས་པ་དང་ན་གཞོན་གྱི་སེམས་ཁམས་དང་ཁ་བྲལ་བའི་ཚོར་བ་
རྫུན་མ་དང་ཚིག་རྒྱན་བཅོས་མ། ཁོར་ཡུག་སྟོང་བར་གྱུར་འདུག་པས་སྙན་ངག་པ་བྱ་
མདོའི་རབ་རྒྱས་ཀྱིས་ཆེད་དུ་སློབ་མ་ཆུང་འབྲིང་རྣམས་ལ་ཁ་ཕྱོགས་ཤིག་བསྟན་པའི་སླད་
དུ་བྱིས་པའི་སེམས་ཁམས་དང་བྱིས་པའི་ཚོར་སྣང་། བྱིས་པའི་ཁོར་ཡུག་དེ་དག་མ་བཅོས་
པའི་བྱིས་པའི་བྱམས་དུང་དང་འབྲེལ་ནས་སྙན་ངག་མང་བོ་བྲིས་འདུག་པས་སློབ་མ་དག་
གིས་ཆེད་དུ་ཟུར་ལྟ་བྱས་ཏེ་སློབ་མའི་རྩོམ་ཡིག་འབྲི་རྒྱུ་ནི་ཤིན་ཏུ་གལ་ཆེ།
ཨོ། ངས་འབྲེལ་མེད་ཀྱི་སྐད་ཆ་འགའ་བཤད་ཀྱི་འདུག་ལ་ངས་རེ་སྨོན་གྱི་སྐད་ཆ་
འགའ་བཤད་ཀྱིན་འདུག དེ་ནི་ངས་བཤད་འདོད་པའི་སྐད་ཆ་རེད་དེ་ངས་སློབ་མའི་
རྩོམ་ཡིག་ལ་བཅངས་པའི་རེ་སྨོན་ཡང་ཡིན། ངའི་བསམ་པ་ནི་སློབ་མའི་རྩོམ་ཡིག་གི་ཁ་
ཕྱོགས་སློབ་མའི་སྤྱི་ཚོགས་ལ་གཏོད་པ་དེ་རེད། རང་གི་འཚོ་བ་ཚད་དུ་བཞག་ནས་རྩོམ་
ཡིག་འབྲི་བ་ལས་རྩོམ་ཡིག་འབྲི་གྱིན་འཚོ་བ་དང་ཚོར་སྣང་རྫུན་བཟོ་བྱེད་མི་རུང་སྟེ། ལྷག་
པར་ལོ་རིམ་དང་བོས་གངས་སེང་གི་ངར་སྐད་བསྒྲགས་མི་འོས་པ་དེ་རེད།
དེའི་དབང་གིས 《རེ་སྨོན་གྱི་མྱུ་གུ» སྔོན་འགྲོར་གོང་གི་སྐད་ཆ་དག་བཤད་པ་ཡིན་
ལ། འདི་ནི་སློབ་མ་ཚང་མས་ཐུགས་མཉམ་གཞག་བྱ་གལ་ཆེན་ཞིག་རེད། དེ་བས་ང་
ཚོས རེ་སྨོན་གྱི་མྱུ་གུར》 བལྟ་བར་བྱ་སྟེ་འདིའི་རྩོམ་ཡིག་དག་ཀྱང་སྤོབས་པས་ཁྱབ་ཡོད་
ལ་ཡོངས་ཁྱབ་ནས་སློབ་མར་ཁ་གཏད་པའི་རྩོམ་ཡིག་ཉུང་ལ། ཚིག་དོན་ཆ་ནས་ཀྱང་རྩོམ་
དེབ་གཞན་དང་དོ་མཉམ་པ་ཞིག་རེད། འདིའི་ཁྱད་ཆོས་གཙོ་བོ་དང༌། ཁོ་བོའི་སྤྲོ་བ་
འཕེལ་ས་ནི་འདིས་རྩོམ་ཡིག་མ་ཡིན་པར་ཡིག་རིགས་གསུམ་གྱི་རྩོམ་ཡིག་ཡོད་པ་སྟེ་འདི་
ལས་སློབ་གྲོགས་དེ་ཚོས་བློ་རྒྱ་སྐྱེད་པའི་ངང་ཚུལ་འདི་མཐོང་ཐུབ་ལ། གསར་བཏོད་ལ
ཕྱོགས་པའི་སྤོབས་པའང་མཐོང་ཐུབ། འདི་ནི་བོད་དུ་བྱུང་བའི་ཆེས་ཐོག་མའི་བོད་རྒྱ་
དབྱིན་གསུམ་གྱི་རྩོམ་ཡིག་དེབ་ཏུ་གྲུབ་པས་ཚིག་དོན་གྱི་ཆ་ནས་མྱུ་གུའི་རེ་སྨོན་ཙམ་ཡིན་
*ལ་
33



ས་པས་ང་
ཤེས་རབ་ཀྱི་ཚོམས།
ནའང་། སློབ་གྲོགས་འདི་དག་གི་སྤོབས་པ་དང་ཤེས་རབ་ལ་བལྟས་ན་མྱུ་གུ་འདི་ལྗོན་པར་
འགྱུར་ངེས་ལ་ལྗོན་པར་གྱུར་ནས་ཀྱང་ང་ཚོའི་ལྗོངས་འདིར་གཡུར་དུ་ཟ་བའི་འབྲས་བུ་
མང་བོའི་དགའ་སྟོན་ཞིག་སྦྱིན་ངེས་རེད། ད་དུང་གསལ་བཤད་བྱ་རྒྱུ་ཞིག་ལ་བོད་རིགས་
སློབ་མ་ཞིག་ཡིན་ན་བོད་ཡིག་སྦྱང་བྱའི་གཙོ་བོ་ཡིན་པ་སྨོས་མེད་རེད། ཡིན་ན་ཡང༌། སློབ་
མ་དག་ཀྱང་དུས་རབས་གསར་བའི་སྤྱི་ཚོགས་ཀྱི་འགྲན་རྩོད་ཁྲོད་ཞུགས་དགོས་པས་
ཚོར་འགྲན་རྩོད་ཀྱི་ལག་ཆ་ཁ་ཚང་ཞིག་དགོས་པས་རྒྱ་ཡིག་དང་དབྱིན་ཡིག་གཉིས་ཀྱང་
སྦྱང་དགོས། དེ་མིན་ངས་བོད་ཡིག་ཁོ་ནར་སྦྱངས་པའི་སློབ་མ་མང་བོ་ཞིག་ལས་གནས་
སྟེང་བུད་རྗེས་རྒྱ་ཡིག་གི་ཆུ་ཚད་མ་འདང་བའི་སྐྱོ་སྣང་གིས་བོད་ཡིག་མཁོ་མེད་ཀྱི་ལྟ་བ་
བྱུང་སྟེ་བུ་ཕྲུག་རྒྱའི་སློབ་གྲྭར་སྐྱེལ་བ་མང་བོ་ཞིག་མཐོང་། འདི་ནི་ཡིད་སྐྱོ་བོ་ཞིག་མ་ཡིན་
ནམ། བོད་ཡིག་ཁོ་ན་ལས་མི་བསམ་པ་ཞིག་གློ་བུར་དུ་བོད་ཡིག་མི་འདོད་པ་ཞིག་ཏུ་གྱུར་
དོན་ནི་རེད།
དེ་བས་བྱིས་པ་རྒྱའི་སློབ་གྲྭར་སྐྱེལ་མཁན་དག་ལ་གཏམ་རྒྱུད་འདི་བཤད་པ་ཡིན།
དོན་འགྲུབ་ཚེ་རིང་ནི་ཁྱིམ་ཚང་དབུལ་བོ་ཞིག་གི་རེད། ཁོའི་ཨ་ཕ་བཙོན་དུ་བཟུང་ཞིང་ཨ་
མ་ལ་བྱ་བ་མེད་ལ་ཁྱིམ་ཚང་ལ་ས་ཞིང་དང་སྒོ་ཕྱུགས་སོགས་ཅི་ཡང་མེད་པས་ཨ་མ་ཁོ་
ནས་ཁོ་ཚོ་བྱིས་པ་བཞི་སློབ་གྲྭར་སྐྱེལ་བ་རེད། ཁོས་སློབ་གྲྭར་ཉིན་མཚན་དབྱེར་མེད་དུ་
སློབ་སྦྱོང་བྱས་ཤིང་དབྱར་གནང་གི་སྐབས་ཞོར་ལས་ལས་ཏེ་ཐ་ན་གྲོང་གསེབ་ཏུ་སོང་
ནས་ས་ཕག་དཔར་ཏེ་སློབ་ཡོན་བཙལ། མཐོ་འབྲིང་དུ་རྒྱུགས་སྤྲོད་སྐབས་རྫོང་འདིའི་
སྐར་གྲངས་ཀྱི་ཡང་རྩེ་བླངས་ཏེ་ཞིང་ཆེན་གྱི་ཉེན་རྟོག་སློབ་གྲྭར་སོང་། ཁོང་གིས་རྒྱ་སྐད་
ཀྱིས་ཁོ་ལ་གུ་ཐུག་པར་བྱས་ནའང་ང་ལ་བོད་ཀྱི་སྐལ་ཁ་ཚང་འཐོབ་དགོས་པའི་ཁར་རྒྱུའི་
སློབ་མ་ཚོའི་སྐལ་ཡང་ཆད་དུ་མི་རུང་ཟེར། ངོ་མ་ཡིན་ཏེ། རྒྱལ་ཡོངས་ཀྱི་རྩོམ་ཡིག་འགྲན་
བསྡུར་ཁྲོད་བྱ་དགའ་ཐོབ་པ་སོགས་ཀྱིས་མཐར་ཕྱིན་ནས་ལས་སྒུག་བྱས། ཁོའི་དེ་བས་ཞེ་
ལྷོད་ནས་དཔེ་ཆ་ལྟ་ཁོམ་མེད་ལ་བོད་ཀྱི་ལས་སྒུག་ན་གཞོན་ཚོ་ལྟར་རྐྱལ་སྟོང་བྱེད་ཁོམ་
ཡང་མེད། ཡིན་ནའང་སློབ་སྦྱོང་ནི་ཁོང་གི་དུས་ཚོད་རེད། ལས་སྒུག་ནི་ཨ་མ་ལ་རོགས་
34



གངས་སེང་འཚོལ་བ།
བྱས་ཏེ་སྒོར་མོ་བཙལ་ནས་ནུ་བོ་དང་གཅུང་མོ་སློབ་གྲྭར་བསྐྱེལ་རྒྱུ་དེ་རེད། ད་ལོ་རྫོང་
འདིའི་དྲུང་ཡིག་སྡུད་བའི་རྒྱུགས་ལེན་ལ་ཞུགས་དུས་མང་ཆེ་བ་སློབ་གྲྭ་ཆེན་མོའི་དྲུང་
ཡིག་ཆེད་ལས་དང་རྒྱ་ཡིག་ཆེད་ལས་ནས་མཐར་ཕྱིན་པ་དག་ཡིན་ནའང༌། རྒྱུགས་སྐར་
ང་དང་པོ་ཁོ་ལ་ཐོབ་པས་རྒྱ་རིགས་སློབ་མ་དེ་དག་གིས་ང་ཚོས་ཆེད་དུ་རང་སྐད་དང་
ཆེད་ལས་གཉེར་ནའང་ཨང་དང་བོ་ནི་བོད་ཡིག་སྦྱངས་པའི་སློབ་འབྲིང་སློབ་མ་ཞིག་གིས་
འཁྱེར་སོང་བས་ངོ་མ་ཁ་སྐྱེངས་པ་ཞིག་རེད་ཅེས་ཧ་ལས་བྱེད་པ་མཐོང་། དེ་གཙོ་བོ་རང་
གིས་སྦྱངས་མིན་ལ་རག་ལས་པ་མ་ཡིན་ནམ། དེ་བས་ངས་རེ་སྨོན་གྱི་མྱུ་གུ་ལས་ཁྱེད་ཚོ་ལ་
ཡང་བོད་ཡིག་གི་སྐལ་ཆ་ཚང་འཐོབ་དགོས་པའི་ཁར་རྒྱ་ཡིག་དང་དབྱིན་ཡིག་ལས་ཀྱང་
ང་ཚོའི་སྐལ་བ་ཅིས་ཀྱང་ཆད་དུ་འཇུག་མི་རུང་བ་དེ་ཡིན།
ཕྱི་གླིང་དུ་ཕེབས་པའི་གྲོགས་པོ་ཞིག་གིས་བདག་ལ་འདི་སྐད་ཅེས་བཤད་དེ་ཁོ་བོ་
བོད་དུ་སྡོད་དུས་རྒྱ་བོད་དབྱིན་གསུམ་ལ་ཐོགས་པ་མེད་པའི་ང་རྒྱལ་ཞིག་ཡོད་དེ་ཕྱི་གླིང་
དུ་ཐོན་རྗེས་རང་གིས་རང་ལ་སྙིང་རྗེ་ཞིག་སྐྱེས་བྱུང་། ཁོ་ཚོའི་ཁྲོད་དུ་ཡིག་རིགས་ཉི་ཤུ་
ལྷག་ཤེས་པ་ཡོད་ལ་མ་མཐའ་བཞི་ལྔ་མི་ཤེས་པའི་ཤེས་ཡོན་ཅན་མི་འདུག ངོ་མ་ང་རང་
ཚོ་སྙིང་མ་རྗེ་ཟེར། འདི་ལ་རྒྱུ་རྐྱེན་མང་བོ་ཡོད་ན་ཡང་ང་ཚོས་དེ་ལྟ་བུའི་དམིགས་ཡུལ་དུ་
མ་བཟུང་ན་ག་ལ་འགྲིག། སློབ་མའི་དུས་སྐབས་ནི་སློབ་སྦྱོང་གི་དུས་སྐབས་ཡིན་པ་ལས་
བསམ་བློའི་ལད་མོ་བྱེད་པའི་དུས་མིན་པས་སྤྱོད་ཡོན་གཉིས་ལྡན་ནི་སློབ་མའི་དམིགས་བྱ་
ཡིན་ཏེ་ངས་གོང་གི་སྐད་ཆ་དེ་དག་གིས “ བརྩེ་དུང་གི་རྒྱལ་སྲས " འགའ་གནམ་ལྡིང་ས་
ལྡིང་བྱེད་སྲིད་ནའང༌། སྐད་ཆ་འདི་དག་བཤད་དོན་ནི་ཁྱེད་ཚོ་ལ་བསམ་གཞིག་བསླང་
བའི་ཆེད་དུ་ཡིན་པ་ལས་ཁོང་ཁྲོ་སློང་བའི་ཆེད་དུ་ག་ལ་ཡིན། ཨོ། ང་ཉོག་བཤད་ལ་དགའ་
བས་ཁྱེད་ཚོའི་དེབ་ཀྱི་པར་ངོས་ཀྱི་ཚད་ཀྱང་བརྗེད་འདུག བཟོད་པར་གསོལ། བཀྲ་ཤིས་
བདེ་ལེགས།
2 00 ༥ ལོའི་ཟླ་དྲུག་པའི་ཚེས ༡ གྱི་ཞོགས་པར་མང་རའི་དགོན་ཆེན་དུ་བྲིས།
35



ཤེས་རབ་ཀྱི་ཚོམས།
ལྷུང་ལྷུང་གི་བཞུར་རྒྱུན།
བྱ་ཆུའི་འགྱུར་ཁུགས༔ ཀྱི་སྔོན་འགྲོར་བྲིས་པ།
སྡེ་བ་རེ་རེ་ནས་བོད་ཀྱི་རིག་གནས་ལ་མཐོང་ཆེན་བྱེད་བཞིན་པ་ནི་བོད་ཀྱི་རིག་
གནས་ཡར་རྒྱས་འགྲོ་བཞིན་པའི་རྟགས་ཤིག་རེད། སྡེ་བ་རེ་རེ་ནས་དུས་དེབ་དང་ཚགས་
པར་རེ་རེ་ཐོན་པ་འདིས་སྡེ་བ་རེ་རེ་ནས་རིག་གནས་དར་བཞིན་པའི་རྟགས་མཚན་ག
་གལ་
ཆེན་ཞིག་ཡིན་པས་བོད་མི་རིགས་ལ་སེམས་ཁུར་བྱེད་བཞིན་པའི་མི་ཞིག་ཡིན་ན་ངོ་མ་
དགའ་འོས་པ་ཞིག་རེད། སྡེ་བ་ཆུང་ཆུང་ཞིག་ན་དུས་དེབ་ཅིག་གམ་ཚགས་པར་ཞིག་
གདོན་ཐུབ་པའི་རྩོམ་པ་བོའི་དཔུང་སྡེ་ཞིག་གྲུབ་པ་ཡིན་ན་བོད་མི་རིགས་ཀྱི་མདུན་ལམ་
ནི་ཆེས་མཛེས་སྡུག་ལྡན་པ་ཞིག་རེད་ཨང་།
དེ་བས་ང་ཚོའི་མི་རིགས་འདི་གླུ་གར་གྱི་རྒྱ་མཚོ་ནས་རྩོམ་རིག་གི་རྒྱ་མཚོར་སྙེག་
གིན་ཡོད་པའི་གནས་ཚུལ་འདི་མཐོང་ཐུབ། སྔོན་ནས་ད་ལྟའི་བར་དུ་ང་ཚོ་གླུ་གར་གྱི་རྒྱུ་
མཚོ་ཞིག་ཡིན་ནའང་དེས་ང་ཚོའི་མི་རིགས་འདིའི་རང་སེམས་གསོ་བ་ལས་མིག་རྒྱ་དང་
ཐོས་རྒྱ། ད་དུང་བློ་རྒྱ་བསྐྱེད་པར་ཕན་ཅི་ཡང་མ་ཐོགས་ལ་རྗེས་རབས་པ་དག་ལའང་
ཡིད་ཚིམ་པའི་རྒྱུ་ནོར་ཞིག་འཇོག་མ་ཐུབ། ཡིན་ནའང༌། ང་ཚོར་རྩོམ་རིག་གི་རྒྱ་མཚོ་
འགྲུབ་བཞིན་པ་འདིས་རང་གི་བློ་མིག་ཡིད་གསུམ་འོད་ཀྱི་སྣང་བས་ཁྱབ་ཅིང་མི་རབས་
རྗེས་མ་ལའང་རིག་པའི་ནོར་བུ་ཞིག་སྦྱིན་ཐུབ་པས་ཆེ་ས་ནས་བཤད་ན་མི་རིགས་ཤིག་
དང་ཆུང་ས་ནས་བཤད་ན་སྡེ་བ་ཞིག་ཡར་རྒྱས་སུ་འགྲོ་མིན་དེར་སྤོབས་པ་ཞིག་
་ཞིག་རྒྱུས་ཐུབ་
36



གངས་སེང་འཚོལ་བ།
མིན་ལ་ཐུག་ཡོད་ལ་སྤོབས་པ་དེ་ནི་མི་རིགས་ནང་འཛིང་གི་གླེན་སྤོབས་དེ་མ་ཡིན་པར་
རིག་གནས་ཀྱི་སྤོབས་པ་དེ་ཡིན།
ང་ཚོའི་སྡེ་བ་རེ་རེར་སློབ་གྲྭ་རེ་འཛུགས་པའི་རྒྱུ་མཚན་ཡང་རིག་གནས་ཀྱི་སྤོབས་
པ་དེ་རྒྱས་པའི་ཆེད་དུ་ཡིན་པ་ལས་ཕན་ཚུན་ལ་འགྲན་སྡུར་བྱེད་པ་ཞིག་དང་། བྱིས་པ་
རྣམས་ལ་རྩེད་ར་ཞིག་དགོས་པ་གཏན་ནས་མིན། ཆོས་ཕྱོགས་ནས་བཤད་ན་ང་ཚོའི་མི་
རིགས་འདིར་ནང་ཆོས་དར་ནས་ལོ་ངོ་སྟོང་ཕྲག་གཅིག་ལྷག་འགོར་ན་ཡང་མང་ཚོགས་
ཕལ་བའི་ཁྲོད་དུ་ཆོས་དད་ལས་རྒྱུས་ལོན་མེད་པ་ནི་མི་རིགས་ཀྱི་བསམ་བློ་གླུ་གར་ཞིག་གི་
ཚད་དུའང་བཟུང་མེད་པ་གསལ་བོར་མཚོན་པས་དེ་ནི་མི་རིགས་འདིའི་ཞན་ཆ་ཞིག་ཅི་
ལ་མིན།
མི་རིགས་ཤིག་གམ་ཡང་ན་ས་གནས་གང་ཞིག་ཡིན་རུང་རིག་གནས་མ་དར་ན་
འཇིག་རྟེན་གྱི་ཆ་ནས་དཔལ་འབྱོར་དང་ཆབ་སྲིད་བཅས་གང་གི་ཐད་ནས་ཀྱང་རྗེས་ལུས་
ཤིག་ཡིན་ལ ལ་ཆོས་ཕྱོགས་ནས་བཤད་ན་ཡང་དད་པ་ཙམ་ལས་ཆོས་ཡོངས་སུ་དར་བ་ཞིག་
མ་རེད། ང་ཚོ་རིག་གནས་ཤིག་ཡོད་ན་ཆོས་ཀྱང་རྣམ་དག་ཅིག་ཡོང་ལ་འཇིག་རྟེན་ཡང་
ལེགས་པོ་ཞིག་འཁྱོང་ངེས་རེད། གནད་འདི་ཤེས་ན་རིག་གནས་ནི་འཇིག་རྟེན་འདིའི་
ཆེས་ཆེ་བའི་རིན་པོ་ཆེ་ཞིག་ཡིན། དེའི་རྒྱུ་མཚན་ཡང་རིག་གནས་ཡོད་ན་ཆོས་དང་འཇིག་
རྟེན་གང་གི་ཐད་ནས་བཤད་ཀྱང་བློ་གྲོས་ཀྱི་མིག་ཟུང་ཞིག་ཐོབ་པ་ཡིན་ལ། འཇིག་རྟེན་གྱི་
གནས་ལུགས་མཐའ་དག་ལ་རྒྱུས་ལོན་ཆེན་པོ་ཞིག་ཐུབ་པའི་གནད་ཀྱིས་ཡིན། གལ་ཏེ་མི་
ཞིག་གི་མངའ་འོག་ནས་བྲན་གཡོག་བཞིན་སྡོད་འདོད་ན་ད་གཟོད་རིག་གནས་ཅི་ཡང་མ་
སྦྱངས་ན་ཆོག་ལ་རྨོངས་དད་ཅིག་ལས་ཆོས་རྣམ་དག་ཅིག་མི་འདོད་ན་རིག་གནས་མ་
སྦྱངས་ན་ཆོག་པས་དེ་ནི་ཆེད་དུ་འདང་རྒྱག་དགོས་པ་ཞིག་མིན་ནམ།
གནད་འདི་ཤེས་ན་བྱིས་པ་སློབ་གྲྭར་མི་སྐྱེལ་བ་ནི་གླེན་རྟགས་ཡིན་པ་ ཤེས་ལ་
37



ཤེས་རབ་ཀྱི་ཚོམས།
གཞོན་ནུ་དག་གིས་སློབ་སྦྱོང་མི་བྱེད་པ་ནི་དེ་བས་ཀྱང་བླུན་པའི་གླེན་པ་ཁ་ནག་ཅིག་
པ་ནི་བརྒྱ་ཆའི་བརྒྱས་ཐག་ཆོད་པ་ཡིན་ནོ། །རིག་གནས་སྦྱོང་བ་ནི་ཆོས་དང་འཇིག་རྟེན་
གང་གི་དབང་དུ་བྱས་ཀྱང་མི་ཚེ་འདིའི་ཚེས་ཆེ་བའི་གནད་དོན་ཞིག་ཡིན། བས་བསམ་
ན་དུས་དེབ་ཅིག་བསྒྲུབས་པ་ནི་མི་རིགས་ཀྱི་རིག་གནས་དར་བའི་མཚོན་རྟགས་ཤིག་ཡིན་
ལ་སྡེ་བ་ཞིག་ནས་དུས་དེབ་ཅིག་བསྒྲུབ་པ་ནི་སྡེ་བ་དེར་རིག་གནས་དར་བའི་མཚོན་
རྟགས་ ཤིག་ཡིན་ཏེ་རང་རེ འི་ཕལ་སྐད་ཀྱིས་བཤད་ན་སྡེ་བ་དེའི་ཁ་ཡར་ལ་འགྲོ་བའི་
རྟགས་མཚན་ཞིག་ཡིན་པ་ལས་མཁས་པ་འགའ་རེ་བཞིན་འཇིགས་སྔངས་སྐྱེ་དོན་མེད་ལ་
དམ་པ་ལ་ལ་བཞིན་ཐུགས་ཁྲལ་གནང་དགོས་དོན་ཡང་ཅི་ཡང་མེད།
དེ་ལས་ངས བྱ་ཆུའི་འགྱུར་ཁུགས ལ་བལྟས་ན་འདི་ནི་སྡེ་བ་ཆུང་ཆུང་ཞིག་ནས་
བཏོན་པ་དེ་ནི་ཆེས་དགའ་འོས་པ་ཞིག་སྟེ་བོན་སྐོར་ཞེས་པའི་སྡེ་བ་ཆུང་ཆུང་འདིའི་ཕ་
མེས་རྣམས་ཀྱིས་མི་རིགས་འདིའི་དོན་དུ་དམར་་བོའི་ཁྲག་གིས་ལོ་རྒྱུས་བྲིས་མྱོང་ལ་ད་
ལྟའི་སྡེ་བ་འདིའི་སློབ་གྲྭ་ཆུང་ཆུང་འདིས་མི་རིགས་འདིའི་དོན་དུ་ཤེས་རིག་འོད་ཀྱིས་ལོ་
རྒྱུས་ཤིག་འབྲི་བཞིན་པ་ནི་ཆེས་དགའ་མགུ་སྐྱེས་པ་ཞིག་ཨང་། སྡེ་བ་རེ་ནས་སློབ་གྲྭ་རེ་
ས་པ་ཇི་བཞིན་དུས་དེབ་ཅིག་བཏོན་པ་ནི་ཡིག་ཐོག་གི་སློབ་གྲྭ་ཞིག་བསྒྲུབ་པ་ཡིན་
ལ་འདི་ལ་བརྟེན་ནས་གཞོན་ནུ་མང་བོ་ཞིག་གིས་བློ་གྲོས་ཀྱི་བློ་ཁ་རྒྱས་ངེས་ཡིན་ལ་ཆོས་
སྲིད་ཀྱི་སྤོབས་པ་དར་ངེས་ཡིན་པས་ངས་དུས་དེབ་འདིའི་རིན་ཐང་བསམ་ནས་ཆེད་དུ་
བཀྲ་ཤིས་བདེ་ལེགས་ཞུས་པ་ཡིན་ནོ། །
ཛུ
2 (0 0 5
0 5 ལོའི་ཧོར་ཟླ་དང་བོའི་ཚེས་ལྔ་ཉིན་མང་རའི་དགོན་ཆེན་དུ་ཕུལ།
38



གངས་སེང་འཚོལ་བ།
དད་པའི་པད་མོ་འཛུམ་པའི་ཉིན་བྱེད།
-དབལ་ཤེས་རབ་རྒྱ་མཚོའི 《རྣམ་ཐར་དད་པའི་ཉིན་བྱེད》 ཀྱི་སྔོན་འགྲོར་བྲིས་པ།
རྣམ་ཐར་ཞེས་པའི་རྩོམ་ལུས་འདི་ནི་བོད་བརྒྱུད་ནང་བསྟན་གྱི་མི་སྣའི་ལོ་རྒྱུས་
འབྲི་སྟངས་ཏེ་འདི་ལ་མིང་འདོགས་སྟངས་ཀྱིས་རྣམ་ཐར་དང་རྟོགས་བརྗོད་གཉིས་ཡོད་
མོད། འདི་གཉིས་དོན་གཅིག་ཡིན་ཏེ་ལུང་རྟོགས་ཀྱི་ཡོན་ཏན་གཙོ་བོར་བརྗོད་པའི་ཆ་
ནས་རྟོགས་བརྗོད་དང་། ལུང་རྟོགས་མཛད་པའི་ཡོན་ཏན་བརྗོད་དེ་གདུལ་བྱར་ཐར་བ་
དང་ཐམས་ཅད་མཁྱེན་པའི་རྒྱུར་འགྱུར་བའི་ཆ་ནས་རྣམ་ཐར་ཟེར་བ་ལས་དེང་སང་གི་
རིག་གནས་སྨྲ་བ་འགས་རྟོགས་བརྗོད་ལ་སྒྲོ་འདོགས་དང་རྣམ་ཐར་ལ་ཇི་བཞིན་བརྗོད་པ་
དགོས་ཞེས་སྤོབས་པ་གཟེངས་སུ་བཏེགས་ནས་སྨྲ་བ་གཏན་ནས་མ་ཡིན།
རྣམ་ཐར་ཡིན་ན་ཡང་འདྲ། རྟོགས་བརྗོད་ཡིན་ནའང་འདྲ། གཙོ་བོ་དམ་པ་དེའི་
མཁས་པའི་ཡོན་ཏན་འཆད་རྩོད་རྩོམ་གསུམ་དང་། བཙུན་པའི་ཡོན་ཏན་སྡོམ་གསུམ་
དག་པ། མཛད་པའི་ཡོན་ཏན་བསྟན་འགྲོའི་ཁུར་ཆེན་བཞེས་པ་སོགས་གཙོ་བོར་སྟོན་
དགོས་པ་ཡིན། དེ་ལྟར་འབྲི་དགོས་དོན་ཡང་གང་མཐོང་བ་དང་ཐོས་པ་གདུལ་བྱའི་རྒྱུད་
དད་གུས་གོང་དུ་འཕེལ་ཞིང་། དེར་བརྟེན་ནས་རྣམ་པར་ཐར་བའི་ཚུལ་དེར་སྨོན་ལམ་
ཚུན་ཆད་ཀྱིས་འཇུག་པར་འགྱུར་བ་ཞིག་ཡིན་དགོས། དེ་ནི་རྣམ་ཐར་འབྲི་བའི་དགོས་པ་
ཡིན་ལ་དམིགས་བྱའང་ཡིན།
ལས་སྐྱོན་མེད་པའི་མི་ཞིག་མེད་པ་བཞིན་རྣམ་ཐར་འབྲི་དུས་དེའི་སྐྱོན་ཡང
འབྲི་དགོས། བོད་ཀྱི་རྣམ་ཐར་དུ་བཟང་ཆ་མ་གཏོགས་ཅི་ཡང་བྲིས་མེད་པ་དེ་རྣམ་ཐར་
འབྲི་མ་ཤེས་པ་ཟེར་རུང་། ང་ཚོའི་བོད་ཀྱི་རྣམ་ཐར་ནི་དགེ་མཚན་སྤེལ་བའི་རྩོམ་རིག་
ཡིན། སྐྱོན་ཆ་བརྗོད་ན་རྣམ་ཐར་གྱི་རྩ་བའི་དགོས་པ་ལ་གཏོར་བརླག་ཐེབས་ཤིང་གདུལ་
ལ་ ?
ལ་ལས་
39



འས་
ཤེས་རབ་ཀྱི་ཚོམས།
བྱར་གནོད་སྐྱོན་ཚབས་ཆེ་བ་ཞིག་ཐེབས་ངེས། ལྷག་པར་གསུང་རབ་ལ་བརྟག་དཔྱད་
དང་གང་ཟག་ལ་དག་སྣང་བྱེད་པ་ནི་གདུལ་བྱའི་ཡོན་ཏན་བླ་ན་མེད་པ་ཞིག་དང༌།
གདུལ་བྱར་ཡོན་ཏན་བླ་ན་མེད་པ་ཞིག་འབྱུང་བའི་སྒོ་མོ་ཡིན་པས་སོ། །
ང་ཚོས་སྔོན་གྱི་རྣམ་ཐར་དག་ལ་བལྟས་ན་མང་བོ་ཞིག་ནི་རྣམ་ཐར་གྱི་ཚད་གཞི་
ལས་བརྒལ་ཏེ་ལྷ་སྒྲུང་དུ་བཏང་ཡོད་ལ། བླ་མའི་ཆེ་བ་གདོན་ཆེད་རྣམ་ཐར་བརྫུན་བཟོ་
བྱས་ཏེ་ཀློག་པ་བོར་ཡི་ག་ལྡོག་པ། བླ་མའི་ཐོས་རྒྱ་སྟོན་འདོད་ནས་གསན་ཡིག་ཕྲེང་བར་
སྤེལ་ཏེ་ཀློག་པ་བོར་སྒྱིད་ལུག་པར་བྱེད་པ། འཇིག་རྟེན་གྱི་ཆེ་བ་བསམ་ནས་དེར་ཕེབས་
འདིར་བཞུགས་དང་། དངོས་འབུལ་ཟང་ཟིང་གི་ཕྲེང་བ་སྤེལ་ཏེ་ཀློག་པ་བོར་སུན་སྣང་
སྟེར་བ་ འཕྲིན་ལས་དང་མཛད་པར་བསམ་ནས་འདུ་འཛི་དང་ཡོ་ལང་གི་འཁོར་ཚོགས་
འབྲི་བ་སོགས་ཡོད་དེ། ཁོ་བོའི་བསམ་ཚུལ་ལྟར་ན་དེ་ནི་འཇིག་རྟེན་གྱི་གཏམ་རྒྱུད་ཡིན་པ་
ལས་དམ་པའི་རྣམ་ཐར་མིན། དེས་བླ་མ་དེའི་ཆོས་ཀྱི་དབང་དུ་བྱས་པའི་བླ་མེད་ཀྱི་སྤྱོད་
པ་སྟོན་མི་ཐུབ།
དཔལ་འབྱོར་དང་འདུ་འཛིའི་དགའ་སྟོན། བླ་དཔོན་ལ་འབྲེལ་འདྲིས། སྦྱིན་
བདག་སྟོབས་ཆེན་གྱི་འཁོར་ཚོགས། བླ་ཆེན་གྱི་གོ་ས། དཔོན་ཆེན་གྱི་ཐོབ་ཐང་། གཏོང་
སྦྱིན་གྱི་ཕྲེང་བ་སྤེལ་ཡང་དེ་ནི་ཡ་མཚན་པོ་ཞིག་མ་རེད། ཆེས་ཡ་མཚན་པ་ནི་དེ་དག་ལ་
འཛེམ་བྱར་འཛིན་པ་དང་། ཆོས་བརྒྱད་ལ་འཐབ་རྩོད་བྱེད་པ། ལུང་རྟོགས་ཀྱི་བསྟན་པ་
སྤེལ་བ་སོགས་བྱ་ཉུང་དོན་ཉུང་དང་འདོད་ཆུང་ཆོག་ཤེས་ཀྱིས་རི་དྭགས་རྨས་མ་བཞིན་
གནས་པ་ནི་ངོ་མ་ཡ་མཚན་པ་སྟེ་དེང་གི་དུས་རབས་འདིར་བདག་ཅག་གི་སྟོན་པ་བྱོན་པ་
བཞིན་ཆེས་ཡ་མཚན་པ་ཞིག་རེད། འཇིག་རྟེན་འདིར་ཐུལ་དཀའ་བ་ནི་བདག་འཛིན་
ཡིན་ལ། ཆོད་དཀའ་བ་ནི་འདོད་ཡོན་གྱི་སྤྲོས་པ་རེད། ལྷག་པར་སྤང་དཀའ་བ་ནི་ཉེ་རིང་
ཆགས་སྡང་རེད། འདི་གསུམ་བློས་ཐོངས་ན་དེར་བླ་ཆེན་གྱི་མིང་བཏགས་མེད་ནའང་
འདྲ། འཁོར་ཚོགས་ཀྱི་སྤྲོས་པ་བྲལ་ན་ཡང་འདྲ། དེ་ནི་སྐྱེས་བུ་དམ་པ་རེད། ཡིན་ན་ཡང་།
ཁོ་བོ་བཤད་པ་ཆོས་ངོས་ནས་ཡིན་པ་ལས་འཇིག་རྟེན་གྱི་ངོས་ནས་མིན་པས་རྟོགས་སད་
པ་དག་གནམ་ལྡིང་ས་ལྡིང་མི་བྱེད་པར་འཚལ། མང་བོ་ཞིག་ལ་འདི་ལྟ་བུའི་འདུ་ཤེས་མེད་
40



གངས་སེང་འཚོལ་བ།
པས་བླ་མའི་དུས་རྒྱུན་གྱི་སྤྱོད་པ་དང་གཤིས་ཀ་སོགས་བྲིས་ན་མཚང་དུ་དོགས་ནས་ལྷ་
སྒྲུང་གི་མཚར་སྣང་འབྲི་བའམ། ཡང་ན་རྗེ་རིན་པོ་ཆེའི་རྣམ་ཐར་ལ་ལད་མོ་བྱེད་བཞིན་
ཡོད། ང་ཚོ་བོད་ལ་རྗེ་རིན་པོ་ཆེ་འདྲ་འདྲའི་སྐྱེས་བུ་སྟོང་ཕྲག་མང་བོ་བྱུང་ན་ཇི་འདྲའི་སྤྲོ་
ཨང་།
ངས་རྣམ་ཐར་མང་བོ་བཀླགས་མྱོང་མོད། ཡིད་ཀྱི་དང་བ་དབང་མེད་དུ་འདྲེན་པ་
ནི་སྐྱབས་མགོན་རིན་པོ་ཆེའི་རང་རྣམ་ཡིན། དེ་རུ་ཁོང་གི་མི་ཞིག་གི་དཀྱུས་མའི་སྤྱོད་
སྟངས་དང་སེམས་པའི་འཆར་སྒོ་སོགས་མ་བཅོས་མ་བསླད་པར་ཞིབ་འབྲི་བྱས་པ་དེས་ང་
ཚོར་དབང་མེད་དུ་བཀློག་འདོད་སྐྱེ་འོང་ལ། རྣམ་ཐར་དེར་ཁོང་སངས་རྒྱས་ཀྱི་སྤྲུལ་བ་
ཡིན་པའི་ཚིག་ཟུར་ཙམ་ཡང་མེད་ནའང་། ཁོང་གི་སྤྱོད་སྟངས་དེ་དག་གིས་ང་ཚོར་དབང་
མེད་དུ་ཁོང་རང་བྱང་ཆུབ་སེམས་དཔའ་ཞིག་ཡིན་པའི་ངེས་ཤེས་སྐྱེ་ཐུབ་པས་རྣམ་ཐར་
ཞེས་པ་ངོ་མ་འདི་ལྟ་བུ་ཞིག་ལོས་ཡིན་སྙམ།
ང་ཚོས་དད་པའི་ཆེད་དུ་བླ་མ་དང་སངས་རྒྱས་དབྱེར་མེད་དུ་སྒྲུབ་བཞིན་ཡོད་པ་
དེ་བློ་ཁ་མཐོན་པོ་ཞིག་ལ་མཚོན་ན་དགེ་མཚན་ལས་མེད་ན་ཡང་། ང་ལྟ་བུ་ཞིག་གིས་རྣམ་
ཐར་དེ་མགོ་ནས་མཇུག་བར་བཀླགས་རྗེས། འདི་སངས་རྒྱས་ཀྱི་མཛད་པ་ཡིན་ན་ཧ་ལས་
རྒྱུ་གང་ཡང་མེད། སོ་སྐྱེའི་མཛད་པ་ཡིན་ན་ངོ་མ་ཡ་མཚན་པ་རེད་ཅེས་སྙམ་པ་ཤར་ཡོང་།
འདི་ནི་ང་ཁོ་ནའི་ལོག་རྟོག་ཡིན་སྲིད་མོད་ལོག་རྟོག་འདི་ལྟ་བུ་སྐྱེས་པ་ལ་འདང་བརྒྱག་རྒྱུ་
ཡོད་སྙམ།
སངས་རྒྱས་ལ་བསྟོད་པ་ལས་བླ་མའི་བ་སྤུ་གཅིག་ལ་བསྟོད་པ་བསོད་ནམས་ཚེ་ལ།
སངས་རྒྱས་སྟོང་གི་རྣམ་ཐར་འབྲི་བ་ལས་བླ་མའི་རྣམ་ཐར་འབྲི་བ་ལ་བསོད་ནམས་ཚེ།
ཡིན་ན་ཡང་། བླ་མའི་རྣམ་ཐར་འབྲི་བ་རང་ཁོ་ནའི་བསོད་ནམས་གསག་པའི་ཆེད་དུ་མ་
ཡིན་པར་གདུལ་བྱ་ལ་དད་པ་སྐྱེ་བའི་ཆེད་དུའང་ཡིན་པས་ལུང་མང་བོ་ཞིག་དྲངས་ཏེ་བླ་
མ་སངས་རྒྱས་ཀྱི་བདག་ཉིད་དུ་བསྒྲུབས་ནའང་། དེང་གི་སྐྱེ་བོ་ཕལ་བ་དག་གི་རྣ་བར་
འགྲོ་དཀའ། དེ་བས་ཁོང་གི་ཐུགས་རྒྱུད་དང་མཛད་པ་འཕྲིན་ལས། འཇིག་རྟེན་བློས་
བཏུང་བའི་བླ་མེད་སྤྱོད་པ། འགྲོ་འཆག་བཞུད་གསུམ་གྱི་ཀུན་སྤྱོད། དུས་རྒྱུན་གྱི་ཉམས་



ཤེས་རབ་ཀྱི་ཚོམས།
ལེན་དང་སྨྲ་བརྗོད་སོགས་ལས་ཕལ་བའི་སྐྱེས་བུའི་དང་བ་འདྲེན་ཐུབ་ལ། རྣམ་ཐར་འབྲི་
དགོས་དོན་ཡང་སྐྱེས་བོ་ཕལ་བ་དག་གི་ཆེད་དུ་ཡིན། ལྷག་པར་ཚིག་སྦྱོར་ནི་བཀླག་འདོད་
འབྱུང་མིན་གྱི་གཞི་ཡིན་པས་ཉམས་འགྱུར་ལྡན་ཞིང་གཞན་ཡིད་འཕྲོག་པའི་ཚིག་སྦྱོར།
གཏན་ཚིགས་རྐང་འགྲིག་པ་དག་ལ་བརྟེན་ན་བཟང་སྟེ། དཔེར་ན་གསེར་ཁྲི་གཤམ་གྱི་
རྩོད་པ་ཞེས་པར། “སུས་ཀྱང་ཁོང་ཉིད་འཛམ་གླིང་གི་རླབས་ཆེ་བའི་མི་སྣ་ཞིག་ཏུ་འགྱུར་
བ་བློ་ཡུལ་ལ་ཡང་འཁོར་མེད། 193 4 ལོར་ཁོང་འཁྲུངས་སའི་སྡེ་བ་ལས་གཞན་ཀྲུང་གོའི་
ནུབ་བྱུང་གི་ཐུག་རིང་བའི་ཞིང་ཆེན་དུ་ཚེ་སྲོག་གསར་བ་ཞིག་བྱུང་བ་ཤེས་མེད། ཡིན་ན་
ཡང་། ལོ་ལྔའི་རྗེས་སུ་ཀྲུང་གོ་དང་། རྒྱ་གར། དབྱིན་ཇི་སོགས་རྒྱལ་ཁབ་ཚང་མས་དོ་སྣང་
བྱ་ས་ཞིག་ཏུ་གྱུར། ཞེས་ཁོང་གི་མི་ཚེ་མཚོན་པའི་ཚིག་འདི་འདྲ་ཞིག་གིས་དབུ་བསླངས་
པ་དེས་ཆབ་སྲིད་ཀྱི་ལོ་རྒྱུས་ཡིན་ནའང་བཀླག་འདོད་ཀྱི་འདུན་པ་དབང་མེད་དུ་སྐྱེ་འོང་།
འདིར་ང་ཚོའི་རྣམ་ཐར་འབྲི་མཁན་ཚང་མས་དོ་སྣང་མཛད་དགོས།
དེ་བས་ང་ཚོས་རྣམ་ཐར་འབྲི་དུས་གཅིག་ཏུ་མགོ་རྔ་ཀུན་ཏུ་ནང་བསྟན་གྱི་ལྟ་བ་འོ་
ཆུ་བཞིན་འདྲེས་པ་བཞིན་བཙན་ཤེས་ཀྱི་གཡའ་མེད་པ། གཉིས་པ་ཁ་གསལ་དོན་དྲིལ་
གྱིས་ཀུན་གྱིས་ཉན་སླ་ཞིང་གོ་བདེ་བ། གསུམ་དུ་ཆེ་བརྗོད་ཀྱིས་གང་བ་མ་ཡིན་པར་ས་
བོན་ཕུན་སུམ་ཚོགས་པ། བཞི་རུ་བླ་མའི་རྒྱུན་གྱི་ཉམས་ལེན་དང་ཆོས་སྤྱོད་གཤིས་ཀ་
སོགས་གསལ་ལེར་སྟོན་པ། ལྔ་རུ་དམ་པ་དེའི་དུས་རྒྱུན་གྱི་བསླབ་བྱ་དང་ཐུགས་བཞེད་
སོགས་ཀྱིས་ཟུར་བརྒྱན་པ། དྲུག་ཏུ་ཉམས་དང་ལྡན་ལ་ཀློག་པ་བོའི་ཡིད་དབང་འཕྲོག་པ།
གཏན་ཚིགས་བཅུད་དུ་འདྲེས་པ་སོགས་ཀྱིས་བྲིས་ན་དངོས་གནས་དད་པའི་པད་མོ་རྒྱུས་
པའི་ཉིན་བྱེད་དུ་འགྱུར་རོ། །
འོ། ངས་ཚིག་ཉོག་བཤད་ཀྱིན་འདུག ད་རེས་དཔྱོད་ལྡན་ན་གཞོན་དབལ་ཤེས་
རབ་རྒྱ་མཚོས （རྣམ་ཐར་པད་མོ་བཞད་པའི་ཉིན་བྱེད༔ ཕྱག་བྲིས་གནང་བ་ནི་གདུལ་བྱ་
སྟོང་ཕྲག་གི་དད་པའི་འདབ་མ་དབང་མེད་དུ་གྲོལ་བར་བྱེད་པས་ན་ངས་དེའི་རིན་ཐང་
གི་ཆ་ནས་བཀྲ་ཤིས་བདེ་ལེགས་ཞུ་རྒྱུ་ཡིན། ཡིན་ནའང་། ཁོ་བོའི་རྣམ་ཐར་འདིར་ཞིབ་
མཇལ་གྱི་སྐལ་བ་མ་ཐོབ་པའི་དབང་གིས་རྣམ་ཐར་འདིའི་རྩོམ་སྟངས་ལས་བདག་ལ་ཞུ་
42



གངས་སེང་འཚོལ་བ།
རྒྱུ་ཅི་ཡང་མེད། ངས་བཤད་མི་འདོད་པ་ནི་དེང་གི་དཔྱད་བརྗོད་པ་འགའ་རེས་ལྟར་
གྲོགས་པོའི་ངོ་སོ་བཀྱགས་ནས་མཁའ་ལ་འཁྱེར་བའི་བསྟོད་པ་དེ་རེད། ཁ་དཔེར། བུ་ཕ་
ཡིས་མི་བསྟོད་དགྲ་ཡིས་བསྟོད། །བུ་མོ་མ་ཡིས་མི་བསྟོད་གནས་ཀྱིས་བསྟོད། །ཅེས་པ་
བཞིན་བརྩམས་ཆོས་ཀྱི་རིན་ཐང་ཚངས་པའི་ཐིག་ལ་འཇོལ་མཁན་ནི་རྒྱ་ཆེའི་ཀློག་པ་བོ་
ཡིན་པས་ཀློག་པ་བོས་དཔེ་ཆ་འདི་ལ་མ་མཇལ་བའི་སྔོན་དུ་ངས་བརྒྱ་ཁ་གཅིག་གཅོད་
ཀྱིས་གདེང་འཇོག་བུ་མི་འདོད།
ཡིན་ན་ཡང་། ངས་མགྲིན་པར་འགོག་མི་ཐུབ་པ་ནི་ཀློག་པ་བོའི་ཚབ་བྱས་ཏེ་
དབལ་ཤེས་རབ་རྒྱ་མཚོ་མཆོག་གིས་འདི་ལྟ་བུའི་རྣམ་ཐར་བྲིས་པ་ལ་བཀྲ་ཤིས་བདེ་
ལེགས་ཞུ་བ་དང༌། དད་ལྡན་སློབ་བུ་རྣམས་ཀྱིས་ཚབ་བྱས་ཏེ་རྩོམ་པ་བོ་ལ་བཀའ་དྲིན་ཆེ་
ཞུ་རྒྱུ་དེ་ཡིན་
མཐར། དཔེ་ཆ་འདི་ལ་བརྟེན་ནས་དད་པའི་པད་མོ་དབང་མེད་དུ་གྲོལ་ཅིང་།
དགེ་བའི་བསུང་ཞིམ་ཕྱོགས་མེད་དུ་འཕྲོ་བའི་སྨོན་འདུན་བཅས།
2 0 0 4.1 1，1 4
དགུང་མོར་མང་རའི་དགོན་ཆེན་དུ་བྲིས།
43



ཤེས་རབ་ཀྱི་ཚོམས།
བཙན་པོའི་ཞབས་རྗེས།
—--དུས་དེབ 《བཙན་པོའི་ཞབས་རྗེས》ཀྱི་མགོ་བརྗོད་དུ་བྲིས་པ།
1》
བཙན་པོའི་ཞབས་རྗེས་ཞེས་པའི་ཐ་སྙད་འདི་མཐོང་མ་ཐག་ང་ཚོའི་ཡིད་ལ་
སྤོབས་པ་ཞིག་དང་ང་རྒྱལ་ཞིག་སྐྱེས་འོང་། ཡིན་ནའང་སྤྱི་ཚོགས་ཀྱི་ལོ་རྒྱུས་རིང་མོའི་བདེ་
སྡུག་ལས་མིག་སྔའི་རང་ཉིད་ལ་བལྟས་ན་དེ་ནི་ཡིད་སྐྱོ་བའི་ལོ་རྒྱུས་ཤིག་གམ་ཡིད་སྐྱོ་བའི་
ང་ཚོ་རང་ཉིད་ཀྱི་རྗེས་དྲན་ཞིག་རེད། ཡིད་སྐྱོ་བ་ནི་བཙན་པོའི་ལོ་རྒྱུས་དེ་ད་ལྟ་ཞབས་
རྗེས་སུ་གྱུར་ཡོད་པ་དེ་ཡིན་ལ་ཞབས་རྗེས་དེ་ནི་རབ་རིབ་ཏུ་གྱུར་བཞིན་པའི་ང་ཚོ་རང་
ཉིད་དུ་གྱུར་ཡོད།
ང་ཚོས་གཞན་འཚོལ་མི་དགོས་པར་ང་ཚོ་རང་ཉིད་འཚོལ་དགོས་ཏེ་ང་ཚོ་རང་
ཉིད་ཀྱི་འཇིག་རྟེན་དེར་གང་ཞིག་ཆད་ཡོད་པ་དང་གང་ཞིག་མི་འདང་བའི་ཞན་ཆ་དེ་
འཚོལ་དགོས། ང་ཚོ་ཅིའི་ཕྱིར་བཙན་པོའི་ཞབས་རྗེས་སུ་འགྱུར་བའི་གནད་དོན་དེ་
འཚོལ་དགོས།
མི་ཞིག་གིས་རང་ཉིད་འཚོལ་དོན་ནི་རང་ཉིད་བཙན་པོར་འགྱུར་བའི་ཆེད་དུ་
ཡིན་ལ་རང་ཉིད་གཞན་གྱི་ཞབས་རྗེས་ནས་རང་གི་བཙན་པོར་འགྱུར་བའི་ཆེད་ཡིན།
འཇིག་རྟེན་འདིར་གལ་ཆེ་བ་ནི་གཞན་ཡིན་ལ་གཞན་གྱི་ཆེད་དུ་གཅེས་པར་འཛིན་དགོས་
པ་ནི་རང་ཉིད་ཡིན། འདིར་བཤད་པའི་རང་ཉིད་ནི་མི་རང་ཉིད་ཁོ་ནར་གོ་དགོས་པ་མ་
ཡིན་པར་ང་ཚོ་རང་ཉིད་ལ་གོ་དགོས་པ་ཡིན། ང་ཚོ་ཞེས་པ་ནི་བཙན་པོའི་ཞབས་རྗེས་ཏེ་
དེ་རིང་གི་ང་ཚོ་ཡིན་ལ་སང་ཉིན་གྱི་རང་ཉིད་ཀྱི་བདག་པོ་སྟེ་རང་ཉིད་ཀྱི་བཙན་པོ་ཡིན།
རང་ཉིད་ཀྱི་བཙན་ས་ཟིན་པ་ནི་གནམ་ལ་བརྟེན་དགོས་པ་མིན་ལ་ས་ལ་བརྟེན་
44



གངས་སེང་འཚོལ་བ།
དགོས་པའང་མིན་པར་མི་རང་ཉིད་ལ་བརྟེན་དགོས་པ་ཡིན། དེ་ནི་མི་རང་ཉིད་ཀྱི་བློ་ནས་
འོད་ཀྱི་སྣང་བ་ཞིག་བཀྱེས་ཏེ་རང་གཞན་གྱི་མུན་པ་སེལ་ཐུབ་མིན་ལ་རག་ལས་ཡོད། འོད་
ཟེར་ལ་དུང་བའི་མི་ཞིག་ཡིན་ན་ཁོའི་ལུས་ངག་ཡིད་གསུམ་ལ་འོད་ཟེར་ཞིག་གིས་འཁྱུད་
པའི་ཆེད་དུ་བརྩོན་པ་བྱེད་ངེས་ཡིན་ལ་རང་གི་ཚེ་སྲོག་ཡོད་ཚད་ཀྱིས་འོད་ཟེར་དེའི་ཆེད་
དུ་བསྙེག་ངེས་ཡིན།
དེ་རིང་ཡང་ངས་འོད་ཟེར་འཚོལ་བའི་བཙན་པོའི་ཞབས་རྗེས་ཤིག་མཐོང་བྱུང་།
རང་རིགས་ལ་འོད་ཀྱི་ལམ་སྟོན་བྱེད་པའི་སྐར་མ་ཉམ་ཆུང་འགའ་མཐོང་བྱུང་། སྐར་མ་
འདི་དག་གིས་རང་ལུས་འོད་དུ་བསྲེས་ནས་འཇིག་རྟེན་ལ་འོད་སྣང་སྟེར་བཞིན་ཡོད་ལ་
ཚེ་སྲོག་ཡོད་ཚད་སྤྱད་ནས་རང་ལུས་ལ་འོད་སྣང་འཚོལ་བཞིན་ཡོད།
འོད་སྣང་དེ་ནི་རིག་པའི་འཇིག་རྟེན་ཞིག་ཡིན་ལ་འཇིག་རྟེན་དེ་ནི་མི་རང་ཉིད་ཀྱི་
བཙན་པོའི་རྒྱལ་ཐབས་ཟིན་པའི་རིག་པའི་འཇིག་རྟེན་ཞིག་ཡིན་པས་ང་ཚོའི་བལྟ་རྒྱུ་ནི་
འདིའི་མཇུག་འབྲས་ཡིན་པ་ལས་དེ་རིང་གི་ཉམ་ཆུང་གི་བཞིན་རས་འདི་མིན། དེ་རིང་གི་
ཉམ་ཆུང་གི་བཞིན་རས་འདི་ལ་བརྟེན་ནས་རང་གི་འཇིག་རྟེན་ཞིག་བསུ་རྒྱུ་ནི་དེ་རིང་
བཙན་པོའི་ཞབས་རྗེས་ཀྱི་རེ་བ་ཡིན་ལ་ང་ཚོ་མི་རིགས་འདིའི་རེ་བའང་ཡིན།
དེ་བས་ངས 《བཙན་པོའི་ཞབས་རྗེས༔ ཀྱིས་རང་ཉིད་ཀྱི་བཙན་ས་ཟིན་ངེས་པ་མ་
ཟད་རང་དང་འདྲ་བའི་ཞབས་རྗེས་གཞན་གྱིས་ཀྱང་བཙན་ས་ཟིན་ཐུབ་པའི་ཡིད་ཆེས་
ཡོད་པས་ངས་རིག་པའི་རིན་ཐང་བསམ་ནས་བཙན་པོའི་ཞབས་རྗེས་ལ་བཀྲ་ཤིས་དེ་
ལེགས་ཞུ་རྒྱུ་ཡིན།
ཞེས་མང་རའི་དགོན་ཆེན་གྱི་རང་སྤྱིལ་དཔེ་མང་སྤུངས་པའི་དགའ་ཚལ་དུ་
2005. 4. 2 ལ་བྲིས།
45



ཤེས་རབ་ཀྱི་ཚོམས།
སྙན་ངག་ནི་རོལ་དབྱངས་ཤིག་ཡིན།
ན་གཞོན་སྙན་ངག་པ་སྐལ་བཟང་རྒྱལ་མཚན་ལགས་ཀྱི （ཁ་བའི་མཚན་ལྗོངས ཀྱི་
སྔོན་འགྲོར་བྲིས་པ།
སྙན་ངག་ནི་རོལ་དབྱངས་ཤིག་སྟེ། འོ་མའི་བརྩེ་བ་དང་དུངས་པའི་འགྱུར་ཁུགས་
ཡིན།
སྙན་ངག་ནི་བརྩེ་སེམས་ཤིག་སྟེ། བསིལ་རླུང་གི་བྱམས་པ་དང་དྭངས་གཙང་གི་
མཁའ་དབུགས་ཡིན།
གྲོགས་པོ་ལགས། ཁྱོད་རང་བརྩེ་སེམས་ལ་དགའ་འམ། ཁྱོད་རང་དབྱངས་སྙན་ལ་
སྤྲོ་འམ། ཁྱོད་རང་སྤོབས་པ་ལ་དགའ་འམ། དེ་དག
དེ་དག་ནི་སྙན་ངག་གི་ཟུངས་ཁྲག་ཡིན།
སྙིང་ཉེ་ཨང་། ཁྱོད་རང་དུངས་པ་ལ་དགའ་འམ། ཁྱོད་རང་སྤོབས་པ་ལ་དགྱེས་
སམ། ཁྱོད་རང་མེ་ལྕེ་ལ་དུང་ངམ། དེ་དག་ནི་སྙན་ངག་གི་རུ་རྟ་ཡིན།
མི་ཡིས་མ་བཅོས་པའི་གླུ་དབྱངས། སྙན་ངག་ཡིན། སྙན་ངག་གིས་ཁྱོད་རང་མ་
བཅོས་པའི་འཇིག་རྟེན་དེར་འཁྲིད་ངེས།
མི་ཡིས་མ་བསླད་པའི་ཞོགས་པ། སྙན་ངག་ཡིན། སྙན་ངག་གིས་ཁྱོད་རང་འོད་
ཟེར་གྱིས་ཞོགས་པ་དེར་བསྐྱལ་ངེས།
མིས་མ་རྫབ་པའི་ནོར་བུ། སྙན་ངག་ཡིན། སྙན་ངག་གིས་ཁྱོད་རང་འདོད་འཇོ་ཡི་
སྐྱེད་ཚལ་ལ་འབོད་ངེས།
46



གངས་སེང་འཚོལ་བ།
བྱིས་པའི་སྙིང་ནས། དྭངས་གཙང་གི་རོལ་དབྱངས་ཤིག་འཕྱུར་ཚེ་དེ་ནི་སྙན་ངག་
ཡིན།
གཞོན་པའི་ངག་ནས། དུངས་སེམས་ཀྱི་རོལ་དབྱངས་ཤིག་འཕྱོ་ཚེ། དེ་ཡང་སྙན་
ངག་ཡིན།
རྒན་པའི་མིག་ནས། ཕྱི་མིག་གི་འཁྲེང་བ་ཞིག་མངོན་ཚེ། དེ་ཡང་སྙན་ངག་ཡིན།
རྩོ། སྙན་ངག་མེད་ན། འོད་སྣང་མེད།
སྙན་ངག་མེད་ན། མེ་ལྕེ་མེད།
སྙན་ངག་མེད་ན། ཞོགས་པ་མེད།
ཁྱོད་རང་ཞོགས་པ་ཞིག་ཏུའགྲིམ་འདོད་ན།
ཁྱོད་རང་མེ་ལྕེ་ཞིག་ ཏུ་གསོན་འདོད་ན། འདི་རུ་ཤོག་དང་།
འདི་ན་དྲག་ཏུ་འཕྱོ་བཞིན་པའི་མེ་ལྕེ་ཞིག་ཡོད་པ་ནི་སྙན་ངག་གི་མེ་ལྕེ་ཡིན་ལ་
འདི་ནི་གསར་དུ་འཛུམ་བཞིན་པའི 《ཁ་བའི་མཚན་ལྗོངས》 སྟེ། ལང་ཚོའི་མེ་ལྕེ་ཞིག་ཡིན་
ལ་རོལ་དབྱངས་ཀྱི་ཞོགས་པ་ཞིག་ཡིན་ནོ། །
གྲོགས་པོ་ཨང་། ཁྱོད་ཀྱིས་ཞིབ་ཏུ་གཟིགས་དང་། ཁ་བའི་མེ་ཏོག་གིས་སྐྱོ་གདུང་གི་
གསེབ་ནས་ཡི་གེ་དྲུག་མའི་སྤོབས་པ་མཐོང་ངེས་ཡིན་ལ། ཁ་བའི་མཚན་ལྗོངས་ཀྱི་རྨི་ལམ་
ཁྲོད་ནས་གངས་རི་དཀར་བོ་ཡི་བརྩེ་བ་མཐོང་ངེས།
ཡིད་མི་ཆེས་ན་ཁྱོད་ཀྱིས 《ཁ་བའི་མཚན་ལྗོངས) ལ་གཟིགས་རོགས།
མང་རའི་དགོན་ཆེན་དུ 2005
7 • 3 1
ཞོགས་པར་བྲིས།
47



ཤེས་རབ་ཀྱི་ཚོམས།
སྒྲོལ་མ།
སྒོ
<<སྒྲོལ་མའི»དུས་དེབ་ཀྱི་སྔོན་འགྲོ།
བོད་ཀྱི་བུ་མོའི་མིང་ལ་སྒྲོལ་མ་ཞེས་བཏགས་པ་འདི་ནི་བོད་ཀྱི་བུ་མོ་དག་གི་སྐུ་
བསོད་རེད་ཅེས་བཤད་ན་ཆོག་སྟེ། སྒྲོལ་མ་ཞེས་པའི་མིང་འདི་ནི་སྙན་ངག་ཅིག་དང་འདྲ་
བར་ཕྱོགས་ཡོངས་ནས་གོ་བ་བླངས་ཆོག གཅིག་ནི་སྒྲོལ་མ་ལྷ་ཞིག་ཡིན་ལ་བོད་གངས་
ཅན་སྐྱོབ་པའི་གྲོགས་སུ་སྦྲན་པའི་ལྷ་ཞིག་ཡིན། གཉིས་སུ་སྒྲོལ་མ་ནི་གང་ཞིག་གང་ལས་
སྒྲོལ་བའི་ཨ་མ་སྟེ་བོད་ཀྱི་མི་རིགས་བདེ་ན་སྡུག་ན་སེམས་ཀྱི་གཏད་སོར་གྱུར་པའི་ཨ་མ་
ཞིག་ཡིན། གསུམ་དུ་བུ་མོ་ཞིག་གི་མིང་སྟེ་འཛམ་གླིང་ཟླུམ་པོ་འདིའི་སྟེང་དུ་དགྲ་གཉེན་གྱི་
ཆགས་སྡང་ཆེས་གསལ་བའི་བྲག་སྲིན་མོའི་ཚ་མོ་དག་གི་མཚོན་བྱེད་ཡིན། བཞི་ན་ཁོང་མོ་
ཚོར་ཡང་སྡུག་བསྔལ་གྱི་རྒྱ་མཚོ་ལས་སྒྲོལ་བའི་མ་ཞིག་དགོས་པ་དེ་རེད།
དེ་ལས་ང་ཚོས སྒྲོལ་མ»ཞེས་པའི་དུས་དེབ་ཅིག་གདོན་དགོས་པའི་གལ་ཆེ་དོན་
ཡང་སྒྲོལ་མ་ཞེས་པའི་མིང་འདི་ལ་བརྟེན་ནས་གསལ་ལེར་མངོན་ཐུབ་པ་སྟེ། དེབ་འདི་
ལས་བོད་ཀྱི་བུ་མོ་དག་གིས་བདེ་སྡུག་དང་ཕུགས་བསམ། མདུན་ལམ། སྐྱོ་གྲོགས། ལམ་
སྟོན་བཅས་བྱེད་པའི་སྒྲོལ་མ་ཞིག་ཏུ་འགྱུར་ཐུབ་པར་བྱེད་པའི་ངེས་པ་དོན་གྱི་སྒྲོལ་མ་
ཞིག་ཏུ་འགྱུར་ཨེ་ཐུབ་སྙམ་པ་དེ་ཡིན། བོད་ཀྱི་བུ་མོ་ཚོ་ནི་བོད་ཀྱི་ས་གཞི་ཡིན་ལ་ས་གཞི་
ཆེན་པོ་འདི་ལས་རིན་ཆེན་གསེར་དངུལ་དང་དགོས་འདོད་དཔུང་འཇོམས་སོགས་
འབྱུང་ཆོག་ཆོག་ཡིན་མོད་རིན་ཐང་རིན་ཐང་དུ་མ་བཟུང་ཞིང་རང་ཉིད་ཀྱིས་རང་ཉིད་
མ་ཤེས་པའི་དབང་གིས་ཨ་སྟག་ལྷ་མོ་ལྟ་བུའི་དཔའ་མོ་དང་སད་མ་ཀར་ལྟ་བུའི་རྒྱལ་
ང་ལུགས་པ། ཡེ་ཤེས་མཚོ་རྒྱལ་ལྟ་བུའི་གྲུབ་ཐོབ། མ་ཅིག་ལབ་སྒྲོན་ལྟ་བུའི་
ར་
48



གངས་སེང་འཚོལ་བ།
གས་རང་གི་རྨི་ལམ་ལས་ཡལ། ཡིན་ནའང་། བོད་ཀྱི་སྒྲོལ་མ་ཚོས་དེ་ལྟ་བུའི་
རྨི་ལམ་ཞིག་ཅི་ལ་རྨི་མི་ཐུབ་པ་ཡིན་ནམ།
སྒྲོལ་མ་སྙན་ངག་གི་བརྗོད་བྱ་ཙམ་ཡིན་ནམ། ངའི་བསམ་པར་སྒྲོལ་མ་ནི་སྙན་ངག་
ཅིག་ཡིན་ན་བྲིས་ནས་མི་ཚར་བའི་སྙན་ངག་ཅིག་ཡིན་ངེས་ལ་མེ་ལྕེ་ཞིག་ཡིན་ན་འབར་
ནས་མི་ཚར་བའི་མེ་ལྕེ་ཞིག་ཡིན། གཏེར་ཁ་ཞིག་ཡིན་ན་བཏོན་ནས་མི་ཚར་བའི་གཏེར་ཁ་
ཞིག་ཡིན། རང་གིས་རང་ལ་ཡིད་ཆེས་ན་འཁོར་བ་ལས་སྒྲོལ་བའི་མ་ཡང་སྒྲོལ་མ་ཚོ་ཡིན་
ལ་རང་གིས་རང་ལ་སྤོབས་པ་བསྐྱེད་ན་འཇིག་རྟེན་སྐྱོབ་པའི་བརྩེ་ལྡན་མ་ཡང་སྒྲོལ་མ་
དག་ཅི་ལ་མིན། སྒྲོལ་མ་ནི་སྤྱན་རས་གཟིགས་ཀྱི་གྲོགས་སུ་སྦྲན་པའི་མྱུར་མ་དཔའ་མོ་ཡིན་
པས་རང་གི་བདག་པོ་རང་ཉིད་དུ་བྱེད་པའི་དཔའ་མོ་ཞིག་ཅི་ལ་མིན་སྲིད།
བོད་ཀྱི་མ་འོངས་པའི་མིའི་གཤིས་ཀ་དང་མི་རིགས་ཀྱི་མདུན་ལམ་ནི་བོད་ཀྱི་མ་
འོངས་པའི་མ་ཡུམ་དག་ལ་རག་ལས་པས་ན་བོད་ཀྱི་མི་རིགས་འདི་དར་རྒུད་དང་བདེ་
སྡུག་ཀྱང་བོད་ཀྱི་མ་ཡུམ་དག་ལ་རག་ལས་ཡོད། ཨ་མ་ནི་མིའི་རིགས་ཀྱི་ཐོག་དང་བོའི་
དགེ་རྒན་ཡིན་ ལ་དགེ་རྒན་བཟང་བོའི་སློབ་མ་ནི་ཕ་མ་བཟང་བོའི་བྱིས་པ་ཞིག་མིན་པ་དེ་
བས་ཀྱང་མི་སྲིད། མི་རིགས་འདིའི་ཐོག་དང་བོའི་དགེ་རྒན་བཟང་མིན་ནི་བོད་མི་རིགས་
ཀྱི་མ་འོངས་པར་འབྲེལ་བ་ཞིག་ཡིན་པས་སོ། །ངའི་བསམ་པར་བོད་ཀྱི་མ་འོངས་པའི་མ་
ཡུམ་ནི་ངེས་པ་དོན་གྱི་སྒྲོལ་མ་ཡིན་དགོས་པ་ལ
ས་པ་ལས་སྐྲ་རིང་མ་དང་བློ་ཐུང་མ་གཏན་ནས་
ཡིན་མི་འོས་སོ་སྙམ།
དེ་བས་ཕྱིར་བོད་ཀྱི་མ་ཡུམ་དག་ལ་གདུང་སེམས་མཉམ་སྐྱེས་དང་ཕྱར་བ་གྲུ་
འདེགས་བྱེད་པ་ནི་བོད་མི་རེ་རེའི་འོས་འགན་ཡིན་ལ་ཁོ་མོ་ཚོས་རང་གི་འོས་འགན་ཡིན་
པ་དེ་བས་ཀྱང་སྨོས་མ་དགོས་པའི་ཕྱིར་རོ། །དེ་བས་ངའི་བསམ་པར་བུད་མེད་དག་ནི་
སྒྲོལ་མ་ཡིན་དགོས་པ་ལས་འཕྱོར་རྫས་ཡིན་མི་རུང་ལ་རྨ་བྱ་ཞིག་ཀྱང་གཏན་ནས་ཡིན་མི་
རུང་བ་ནི་བོད་ཀྱི་བུད་མེད་དག་གིས་གསལ་བོར་ཤེས་དགོས་སོ། །
རང་ཉིད་ཀྱིས་རང་ཉིད་ལ་ཡིད་ཆེས་དང་རང་ཉིད་ཀྱིས་རང་ཉིད་ལ་བརྩི་བཀུར་
i9



ཤེས་རབ་ཀྱི་ཚོམས།
བྱེད་པ་ནི་རང་ཉིད་སྐྱོབ་པའི་སྦྱོར་བ་ཡིན་ལ་རང་ཉིད་ཀྱིས་རང་ཉིད་ལ་དམའ་འབེབ་པ་
ནི་རང་ཉིད་གཞན་གྱི་བྲན་གཡོག་ཏུ་འགྱུར་བའི་སྔ་ལྟས་ཡིན་པས་རང་གིས་རང་ལ་ཤ་ཚ་
ན་རང་ཉིད་སྐྱོབ་པའི་ཐབས་ལམ་འཚོལ་དགོས་ལ་རང་གིས་རང་ཉིད་དམྱལ་བར་འཕེན་
ན་རང་ཉིད་གཞན་གྱི་འཕྱོར་རྫས་སུ་བྱ་དགོས་པ་ཡིན་པས་གནས་ལུགས་འདི་ནི་གནས་
ལུགས་མ་ཡིན་པར་བསླབ་བྱ་ཡིན་ལ་བོད་ཀྱི་བུད་མེད་ཚོ་ལ་མཚོན་ནའང་དེ་ལས་མ་
འདས་
བོད་ཀྱི་བུད་མེད་དག་ལ་དུས་དེབ་ཅིག་བྱུང་བ་འདིས་བོད་ཀྱི་མ་འོངས་པའི་
བདག་མོ་འདི་དག་རྩོམ་པ་བོར་རེ་བ་ཙམ་མིན་ཏེ་བདག་མོ་ཞེས་པའི་ཐ་སྙད་འདི་ནི་ཆེས་
མཛེས་པའི་ཐ་སྙད་ཅིག་ཡིན་ལ་ཆེས་ལྕི་བའི་ཐ་སྙད་ཅིག་ཀྱང་ཡིན་པས་དཀའ་བའི་ཁུར་
འདེགས་པ་དང༌། སྤོབས་པའི་དཔའ་བསྐྱེད་པ། ཕན་པའི་ལས་སྒྲུབ་པ། ལྕི་བའི་འགན་
ཐེག་པའི་ཆེད་དུ་ཡིན་ལ་གནས་སྐབས་སུ་བུད་མེད་ཀྱི་སློབ་གྲྭ་ཆུང་ཆུང་ཞིག་བསྒྲུབས་པ་
ཇི་བཞིན་སྒོ་སྣ་ཚོགས་ནས་བུ་མོ་མང་བོ་སྐྱོང་བ་ནི་འདིའི་དམིགས་པའི་ཡུལ་དང་གནད་
ཀྱི་དོན་ཡིན་པས་ངས་ཆེད་དུ་བོད་ཀྱི་མ་འོངས་པའི་བདག་མོ་རྣམས་ཀྱི་ཚབ་བྱས་ནས་
ཆེད་དུ་བཀྲ་ཤིས་བདེ་ལེགས་ཞུ་རྒྱུ་མ་ཟད་རྒྱུ་ཚེ་ཀློག་པ་བོས་ཚབ་བྱས་ནས་ཀྱང་བཀྲ་ཤིས་
བདེ་ལེགས་ཞུ་རྒྱུ་ཡིན།
2 0 0 5
ལོའི་སྤྱི་ཟླ9བའི་ཚེས 25 ཉིན་མང་རའི་དགོན་ཆེན་དུ་བྲིས།
50



གངས་སེང་འཚོལ་བ།
མེ་ལོང་། མེ་ལོང་། མེ་ལོང་།
བོད་ཀྱི་རི་མོའི་ཐོག་མའི་དུས་དེབ་<<མེ་ལོང>>སྔོན་འགྲོའི་གཏམ །
མི་རིགས་ཤིག་ལ་མཚོན་ན་སྙན་ངག་མེད་དུ་མི་རུང་བ་བཞིན་དུ་རི་མོ་ཡང་མེད་དུ་
མི་རུང་བ་ཞིག་རེད། ཕྱི་གླིང་བའི་རི་མོ་བ་ཞིག་གིས་སྙན་ངག་ནི་རྣ་བས་མཉན་བྱའི་རི་མོ་
དང་རི་མོ་ནི་མིག་གིས་བལྟ་བྱའི་སྙན་ངག་རེད་ཅེས་བཤད་མྱོང་། སྙན་ངག་པས་མི་རིགས་
ཤིག་ལ་སྙན་ངག་མེད་ན་མི་རིགས་དེའི་བླ་སྲོག་མེད་ཅེས་བཤད་ན་རི་མོ་བས་ཀྱང་རི་མོ་
མེད་ན་མི་རིགས་དེར་ཚེ་སྲོག་མེད་ཅེས་བརྗོད་ན་ཅུང་ཟད་ཀྱང་འདས་མེད། སྙན་ངག་
ཡིན་ནའང་འདྲ། རི་མོ་ཡིན་ནའང་འདྲ། རོལ་དབྱངས་ཡིན་ནའང་འདྲ། དེ་ནི་སྒྱུ་རྩལ་
ཡིན་ལ་སྒྱུ་རྩལ་ཡིན་པས་དེས་མི་རིགས་ཀྱི་བླ་སྲོག་མཚོན་པའི་འོས་འགན་ཡོད་པ་རེད།
འོས་འགན་དེ་ནི་བོད་མི་རེ་རེས་མི་རིགས་འདིར་གདོན་འོས་པའི་འོས་འགན་
དང་འདྲ་ལ་འོས་འགན་དེའི་ཆེད་དུ་མི་སུ་ཡིན་རུང་རང་རང་གི་ལས་རིགས་ཀྱི་སྟེང་ནས་
མི་རིགས་འདིར་རང་གི་འོས་འགན་སྒྲུབ་པ་ནི་མི་རིགས་ཤིག་གི་བུ་ཕྲུག་ཏུ་སྐྱེས་པའི་དོན་
སྒོ་ཡིན། སྒྱུ་རྩལ་རེ་རེས་མི་རིགས་ཀྱི་བླ་སྲོག་སྐྱོང་བའི་འོས་འགན་འདི་ནི་མི་རིགས་ཀྱི་སྒྱུ་
རྩལ་ཞིག་གི་འོས་འགན་རེད། སྒྱུ་རྩལ་ཞིག་ཡིན་ན་མི་རིགས་ཀྱི་སྒྱུ་རྩལ་གྱི་འོས་འགན་
འཁུར་དགོས་པ་ནི་ཤིན་ཏུ་གལ་ཆེ་བ་ཞིག་རེད།
བོད་ཀྱི་རི་མོ་ལ་མཚོན་ན་ཡང་དེ་ལྟར་རེད་དེ་དེ་བུ་མོ་ཞིག་ཡིན་པའི་དབང་དུ་
བཏང་ན་བོད་ཀྱི་བུ་མོ་ཞིག་ཡིན་དགོས་པ་མ་ཟད་བོད་ཀྱི་མ་འོངས་པའི་ཨ་མ་ཞིག་བྱ་
དགོས། བུ་ཞིག་ཡིན་ན་བོད་ཀྱི་བུ་ཞིག་ཡིན་དགོས་པ་མ་ཟད་བོད་ཀྱི་བུ་རྒོད་ཅིག་ཡིན་
དགོས་པའི་ཁར་བོད་ཀྱི་བདེ་སྡུག་ཕྲག་ཏུ་འཁུར་ཐུབ་པའི་ཕོ་རྒོད་ཅིག་ཡིན་དགོས། འོ་ན་
བོད་ཀྱི་རི་མོ་གང་འདྲ་ཞིག་ཡིན་ནམ། རང་གིས་རང་ལ་བལྟས་ན་ད་དུང་བྱིས་པ་ཞིག་སྟེ་
གོག་ནས་འགྲོ་བའི་བྱིས་པ་ཞིག་རེད། ད་དུང་བྱིས་པ་ཞིག་ཡིན་པ་འདིས་ང་ཚོ་དགའ་ཞིང་
ང་ཚོ་སྐྱོ་བའང་སྐྱེ་འོང༌། དགའ་བ་ནི་བྱིས་པ་ཞིག་ཡིན་ན་འཚར་ལོངས་འབྱུང་ངེས་ཡིན་
ལ་མ་འོངས་པར་བོད་ཀྱི་མི་རིགས་འདིའི་རེ་བ་གཏད་སའི་བྱིས་པ་ཞིག་ཡིན་པ་དེ་ཡིན་ལ།
སྐྱོ་བ་ནི་གཞན་པའི་རི་མོ་གཉོམ་ལག་རྒྱས་ཏེ་རང་གི་འོས་འགན་སྒྲུབ་བཞིན་པའི་དུས་
འདིར་ང་ཚོ་ད་དུང་བྱིས་པ་ཞིག་ཡིན་པ་དེ་རེད།
51



ཤེས་རབ་ཀྱི་ཚོམས།
འོ་ན་ང་ཚོ་བོད་ལ་ལྷ་རིས་སྒྱུ་རྩལ་ཞིག་མེད་པ་ཡིན་ནམ་ཞེ་ན་ཡོད་ནི་ཡོད་དེ། ཡིན་
ནའང་མི་རིགས་གཞན་པའི་རི་མོ་ལ་བསྡུར་ན་སྒྱུ་རྩལ་དང་བསམ་བློའི་འདུ་ཤེས་བཅས་
གང་གི་ཐད་ནས་ཀྱང་བོད་ཀྱི་ལྷ་རིས་སྒྱུ་རྩལ་དེ་སྤྱི་འགྲོས་ཅན་དང་གདམས་ངག་ཅན་དུ་
གྱུར་པ་ལས་སྒྱུ་རྩལ་གྱི་ཐད་ལམ་དུ་བསྙེགས་པ་ཤིན་ཏུ་དཀོན་ལ་འདི་ནི་ལྷ་རིས་པ་རང་གི་
ངོས་ནས་དཔལ་འབྱོར་གྱི་དོན་དུ་སྒྱུ་རྩལ་བསྙེགས་པ་ལས་ངེས་པ་དོན་གྱིས་སྒྱུ་རྩལ་ལ་
བསྙེགས་པ་ཞིག་དཀོན་ལ་དེ་ལྟ་བུའི་སྒྱུ་རྩལ་ཡང་ཕ་ཤུལ་བུ་བརྒྱུད་དུ་སོང་བའི་ཕའི་
གདམས་ངག་ལས་འདའ་ཐུབ་པ་བྱུང་མེད་པའི་རྒྱུ་མཚན་གྱིས་ཡིན། སྤྱི་འགྲོས་ལས་སྒྱུ་
རྩལ་བསྙེགས་པ་དེ་ནི་སྒྱུ་རྩལ་གྱི་ལད་ཟློས་ལས་ལད་ཟློས་ཀྱི་སྒྱུ་རྩལ་མིན། སྒྱུ་རྩལ་སྤྱི་
འགྲོས་སུ་ཡོང་ཐབས་མེད་པས་བོད་ཀྱི་རི་མོའི་སྒྱུ་རྩལ་འདི་སྔར་ལས་ལྷག་པར་དར་རྒྱས་
སུ་མ་བཏང་ན་བོད་ཀྱི་རི་མོའི་སྒྱུ་རྩལ་གྱི་མདུན་ལམ་ལ་རེ་བ་མེད་ལ་ལྷག་པར་སྒྱུ་རྩལ་
འདིས་བོད་མི་རིགས་ལ་གདོན་འོས་པའི་སྒྱུ་རྩལ་གྱི་འོས་འགན་གདོན་ཐུབ་རྒྱུ་མ་རེད།
དེ་བས་བོད་ཀྱི་རི་མོ་བ་ཞིག་ཡིན་ན་ངེས་པར་བོད་ཀྱི་རི་མོ་རྗེས་སུ་ལུས་པའི་
གནས་བབས་འདི་ཁས་ལེན་དགོས་ལ་གནས་བབས་འདི་བསྒྱུར་བའི་ཆེད་དུ་བརྩོན་པ་བྱ་
རྒྱུ་ནི་ཤིན་ཏུ་གལ་ཆེ་བ་ཞིག་ཡིན་ཏེ་འདི་ནི་རི་མོ་བ་དག་གི་འོས་འགན་ཡིན་པ་མ་ཟད།
བོད་ཀྱི་རི་མོ་ལ་དགའ་བ་དག་གིས་འོས་འགན་ཡང་ཡིན་པ་རེད། གནད་དེ་ལ་དམིགས་
ནས་ད་རེས་ཀླུ་ཚང་དགོན་པའི་འཛིན་གྲྭ་འདིས《མེ་ལོང》 ཞེས་པའི་དུས་དེབ་ཅིག་
བཏོན་པ་འདི་ནི་གྲྭ་རྐྱང་འགས་བོད་ཀྱི་ལོ་རྒྱུས་ཀྱི་སྟོང་ཆ་ཞིག་བསྐངས། འདི་ནི་བོད་ཀྱི་
རི་མོའི་ལོ་རྒྱུས་སུ་སྔར་མེད་ཀྱི་ཟིན་ཐོ་གསར་བ་ཞིག་བསྐྲུན་པ་ཡིན་ལ། བོད་ཀྱི་རི་མོས་སྒྱུ་
རྩལ་གྱི་ཐབས་ལམ་གསར་བ་ཞིག་བསྙེགས་པའི་གོམ་པ་དང་བོའང་སྤོས་པ་རེད། འདི་ནི་
བོད་ཀྱི་འཚོ་བ་མཚོན་པའི་མེ་ལོང་ཞིག་ཏུ་འགྱུར་ངེས་པའི་ཁར་བོད་ཀྱི་རི་མོ་འདི་ཡང་སྒྱུ་
རྩོལ་གྱི་མེ་ལོང་ཞིག་ཏུ་འགྱུར་བའི་སྐུལ་འདེབས་གནང་ཐུབ་པ་རེད།
《མེ་ལོང》 འདིའི་འོས་འགན་ནི་བོད་ཀྱི་རི་མོ་འགྲེམ་སྟོན་གནད་དུ་འཛིན་རྒྱུ་མ་
ཡིན་པར་བོད་ཀྱི་རི་མོ་སྐུལ་འདེབས་དང་རི་མོ་བ་གསོ་སྐྱོང་དམིགས་སུ་བཟུང་ན་ཤིན་ཏུ་
འོས་པ་རེད། དེ་བས་དེབ་འདིའི་མདུན་ལམ་ཆེས་ཡིད་དུ་འོང་བ་ཞིག་རེད་ལ་ཆེས་མཚར་
སྡུག་ལྡན་པ་ཞིག་ཡིན་ངེས་པས་ངས་ཆེད་དུ་ཀློག་པ་བོ་དག་གིས་ཚབ་བྱས་ནས་བཀྲ་ཤིས་
བདེ་ལེགས་ཞུ་བཞིན་ཡོད་པ་རེད།
2000ལོའི་ཟླ ༡ ཚེས ༡ ཉིན་མང་རའི་དགོན་ཆེན་ནམ་ཀླུ་ཚང་དགོན་པར་བྲིས་སོ། །
52



གངས་སེང་འཚོལ་བ།
འོད་སྟོང་
ང་འབར་བའི་ཉི་མ།
ཀོས་ནན་ནང་བསྟན》གྱི་སྔོན་འགྲོར་བྲིས་པ།
( ཚབ་ཏུ་བྲིས་པ། )
ཟ་
མིའི་འཚོ་བ་ནི་བདེ་སྐྱིད་ཀྱི་ཆེད་དུ་ཡིན་ལ་བདེ་སྐྱིད་ཅེས་པ་ནི་ནང་སེམས་ལས་
འབྱུང་དགོས་པ་ཞིག་ཡིན། གནའ་ནས་ད་བར་དུ་འགྲོ་བ་མིའི་རིགས་ཀྱིས་རྩ་འཛུགས་
ད་ང་བྱེད་ཐབས་སྣ་མང་སྤྱད་ནས་བདེ་སྐྱིད་བཙལ་མོད་བདེ་སྐྱིད་ནི་སེམས་ནས་ཐོན་
དགོས་པ་ཞིག་ཡིན་པས་སྤྱིའི་ཆ་ནས་བདེ་སྐྱིད་ཐག་གཅོད་ཐུབ་མེད། བདེ་སྐྱིད་འབྱུང་
བའི་ཐོག་མར་རང་གི་སེམས་ལ་བཅོས་བསྒྱུར་བྱ་དགོས་ཏེ། མིའི་སེམས་སུ་དུག་སྦྲུལ་ཧམ་
ཟ་སོགས་ཀྱིས་ཁེངས་ཤིང་དེ་དག་གི་ཚང་བཅས་ཡོད་པས་དེ་ནི་བདེ་སྐྱིད་ཀྱི་གེགས་རྒྱ་
ཉག་ཅིག་རེད།
འགྲོ་བ་མིས་དེ་ལྟ་བུའི་དུག་ཚང་རྩ་མེད་དུ་གཏོང་བའམ་ཉམས་ཉེས་སུ་མ་བཏང་
ན་སྤྱི་ཚོགས་བདེ་འཇགས་འབྱུང་དཀའ་ལ་གཞན་ཕན་གྱི་ལྷག་བསམ་དང་། བྱམས་སྙིང་
རྗེ། དུང་སེམས། སེམས་ཀྱི་བདེ་བ་སོགས་ཀྱང་འབྱུང་དཀའ་བ་ཡིན། དེ་བས་འཇིག་རྟེན་
འདིའམ་ཕྱི་མའི་བདེ་བ་མཐའ་དག་ཉམས་སུ་བཞེས་པ་ལ་རང་གི་སེམས་པ་བསྒྱུར་དགོས་
ཏེ་རང་གི་འགྲོ་འདུག་སྤྱོད་གསུམ་ངན་གོམས་ལང་ཤོར་དུ་སོང་བ་མཐའ་དག་རྩ་བ་ནས་
བསྒྱུར་དགོས།
སློབ་སྦྱོང་བྱེད་པའི་དགོས་པ་ནི་མི་ཚེ་ལ་བཅོས་བསྒྱུར་བྱ་བའི་ཆེད་དུ་ཡིན་ལ་དེ་
ལྟ་བུའི་བཅོས་བསྒྱུར་བྱེད་དོན་ནི་མི་ཚེའི་བདེ་སྐྱིད་ཀྱི་ཆེད་དུ་རེད། ཁྱོད་ཀྱི་སྤྱོད་པ་གཡོ་
སྒྱུ་ཁྲམ་གསུམ་དང་འདོད་ཆགས་ཞེ་སྡང་སོགས་ཀྱི་དབང་དུ་སོང་ཚེ་འདིར་སློབ་གསོ་མྱོང་
བའི་དགོས་པ་ཅི་ཡང་མི་འདུག་ལ་ཁྱོད་ཀྱིས་སྦྱངས་པ་ནི་ཕྱིའི་དགོས་མཁོར་སོང་བ་ལས་
53



།
།
ཤེས་རབ་ཀྱི་ཚོམས།
ནང་གི་དགོས་མཁོར་མ་སོང་བས་སོ།
རིག་གཞུང་མང་ན་ཡང་། མི་ཚེ་དང་བསམ་པའི་འཇིག་རྟེན་ལ་གཟི་འོད་དང་
བདེ་སྐྱིད་བསྟེར་ཐུབ་པ་ནི་ནང་བའི་ཆོས་ལུགས་ཏེ་འདི་ལ་དད་པ་ནི་ཤེས་རབ་ལས་ཐོན་
པའི་དད་པ་ཞིག་སྟེ་རང་གི་མ་རུང་བའི་ཉེས་པ་མཐའ་དག་གཡུལ་དུ་བཟུང་སྟེ་རང
སེམས་ཤེལ་སྒོང་བཞིན་གཙང་སང་བ་ཞིག་དང་སྤྱོད་པ་གསེར་འོད་བཞིན་གཡའ་མ
འདྲེས་པ་ཞིག་འབྱུང་བའི་ཆེད་དུ་ཡིན། ང་ཚོས་ཆེད་དུ་ནང་བསྟན་བསྟེན་དགོས་དོན་
ཡང་ནང་བསྟན་གྱི་ཁ་རང་ཉིད་དང་རང་སེམས་ལ་གཏད་ནས་འཇིག་རྟེན་ལ་ཕྱོགས་
བཞིན་ཡོད་ཅིང་དེ་ལེགས་བཅོས་བྱེད་ཐབས་གཙོ་བོར་བཟུང་ཡོད་པས་འཇིག་རྟེན་དུ་
ཆེས་རླབས་ཆེ་བ་མི་ཚེའི་སློབ་གསོ་དང་། ཀུན་སྤྱོད་སློབ་གསོ། ཞི་བདེའི་སློབ་གསོ་ཞིག་
འཇོག་ཚེ་ནང་བསྟན་འདྲ་བ་མི་རྙེད་པའི་ཕྱིར་རོ། །
དེ་ལྟ་བུའི་རིག་གཞུང་འདི་ནི་ཨེ་ཤ་ཡའི་ཤར་རི་ནས་འཕགས་ཏེ་འཛམ་གླིང་གི་ཉི་
མར་གྱུར་ཡོད་ཅིང་། ང་ཚོའི་བོད་དར་ནས་ལོ་ཆིག་སྟོང་ལྔ་བརྒྱ་ལྷག་འདས་པས། རིན་པོ་
ཆེ་འདི་ད་ལྟ་བོད་ཀྱི་མཛོད་ཁང་དུ་གཟི་མདངས་ཀྱིས་བཞུགས་ཡོད་ལ། དེ་བས་བོད་ཅེས་
འཛམ་གླིང་དུ་ལྷང་ངེར་གྲགས་བཞིན་ཡོད་ལ། བོད་ནི་བསམ་བློའི་བང་མཛོད་དུ་གྱུར་པ་
དེ་བཞིན་ནུབ་ཕྱོགས་པའི་བསམ་བློའི་རེ་སྨོན་བྱ་ས་ཞིག་ཏུ་གྱུར་ཡོད། ད་ལྟ་རིག་གཞུང་གི་
ཆ་ནས་ནང་བསྟན་མ་ཤེས་ན་བོད་ཀྱི་རིག་གནས་མི་ཤེས་པའི་ཚད་ལ་སླེབས་ཡོད་མོད།
བོད་ཀྱི་སྤྱི་ཚོགས་ཡོངས་ལ་བལྟས་ན་ནང་བསྟན་ལ་དད་མོས་བྱེད་ཀྱིན་པའི་བོད་མི་འདི་
དག་གིས་ནང་བསྟན་ལ་དད་པ་བྱེད་པ་ལས་ནང་བསྟན་ལ་ཆ་རྒྱུས་མེད་ལ། ནང་བསྟན་ལ་
བློ་སེམས་དཀར་བ་
དཀར་བ་ལས་ནང་བསྟན་གྱི་ལྟ་སྤྱོད་བཟང་བོའི་ཤུགས་རྐྱེན་མེད་ལ་ལྷག་པར་
ནང་བསྟན་གྱིས་སྤྱི་ཚོགས་ལ་གདོན་འོས་པའི་དགེ་མཚན་དེ་དག་ཅི་ཡང་སྤེལ་ཐུབ་ཀྱིན་
མེད་པས་བོད་ཀྱི་དད་པ་དེ་ནི་ཕལ་ཆེར་རབ་རིབ་དང་སྲོལ་རྒྱུན་གྱི་དད་པ་ཙམ་དུ་གྱུར་
པས་ནང་བསྟན་གྱི་འཇིག་ཉེན་དང་བོད་ཀྱི་སྐྱོ་གླེང་ཞིག་ཏུ་གྱུར་ཡོད།
དེ་བས་ “ལས་འབྲས” སོགས་ཀྱི་ཐ་སྙད་ཙམ་ལའང་གོ་བ་མ་ལོན་པར་དགག་
བཞག་བྱེད་པའི་ན་གཞོན་ཀླད་ལོག་ཀྱང་གང་མང་འབྱུང་བཞིན་ཡོད་ལ་ཆོས་ལུགས་པ་
54



གངས་སེང་འཚོལ་བ།
རྫུན་མའི་མགོ་སྐོར་དང་། ནང་བསྟན་དང་འགལ་བའི་སྤྱོད་པ་གང་མང་འབྱུང་བཞིན་
ཡོད་པ་རེད།
ང་ཚོའི་ནང་བསྟན་མཐུན་ཚོགས་ཀྱིས་བོད་ཀྱི་སྤྱི་ཚོགས་ཀྱི་གནད་དོན་འདི་དག་
བསམ་ཏེ་ནང་བསྟན་དང་སྤྱི་ཚོགས་མཐུན་པོ་ཡོང་བ། ནང་བསྟན་ལས་རིགས་མི་སྣའི་ལྟ་
བ་སྤྱོད་པ་གཙང་ཞིང་ནང་བསྟན་གྱི་ཆོས་དད་མང་ཚོགས་ཀྱི་བསམ་བློའི་དགོས་མཁོ་སྐོང་
བ། ཏང་གི་ཆོས་ལུགས་སྲིད་ཇུས་ཀྱི་དགོངས་དོན་ལག་ལེན་མཐར་ཕྱིན་བྱེད་པ་སོགས་ཀྱི་
ཆེད་དུ （ཀོས་ནན་ནང་བསྟན》 ཞེས་པའི་དེབ་འདི་བཏོན་པ་ཡིན་ལ། འདི་པར་དུ་སྐྲུན་
པར་ལ་མོ་ཡོངས་འཛིན་རིན་པོ་ཆེ་དང་། ཨ་ལགས་རྐྱང་རྩེ་སོགས་གཙོ་བྱས་ཏེ་རྫོང་ཨུ་
དང་རྫོང་སྲིད་ཀྱི་འབྲེལ་ཡོད་འགོ་ཁྲིད། རྫོང་ནོར་སྲིད་ཅུའི་འཕགས་མོ་ཚེ་རིང་། ཕྱུགས་
ལས་ཅུའི་རབ་བརྟན་སོགས་ཀྱིས་དེབ་འདིའི་དགེ་མཚན་ལ་གདེང་འཇོག་ཚད་མཐོན་པོ་
གནང་སྟེ་སློབ་སྟོན་དང་བཅས་རྒྱབ་སྐྱོར་ཆེན་པོ་གནང་བས་དེབ་འདིའི་མདུན་ལམ་དང་
རང་རྫོང་གི་ནང་བསྟན་ལ་ཐུགས་ཁུར་གནང་བཞིན་པ་མཚོན་པས་ང་ཚོས་ཀྱང་ཁོང་ཚོའི་
ཐུགས་ཁུར་དང་རྒྱབ་སྐྱོར་ལ་བརྟེན་ནས་དུས་དེབ་བསྒྲུབ་པར་སྔར་ལས་ལྷག་པར་ཡིད་
ཚེས་ཀྱིས་ཁེངས་ཤིང་ཡིད་ཆེས་དེ་དང་མཉམ་དུ་ང་ཚོས་དུས་དེབ་འདི་རྒྱལ་ཁའི་ངང་
པར་བསྐྲུན་བྱས་པ་ལགས།
མཐར། ང་ཚོས《ཀོས་ནན་ནང་བསྟན༔ འདི་བརྒྱུད་ནས་ནང་བསྟན་དང་སྤྱི་
ཚོགས། རྒྱལ་ཁབ་བརྟན་བརླིང་། མི་རིགས་མཐུན་སྒྲིལ་བཅས་ཕྱོགས་གང་ཐད་ནས་དགེ་
མཚན་བླ་ན་མེད་པ་ཞིག་ལོན་པར་དཔལ་འབྱོར་དང་བསམ་བློ། རྩོམ་ཡིག་བཅས་ཕྱོགས་
གང་ཐད་ནས་རོགས་རམ་བྱེད་མཁན་གྱི་རྩོམ་པ་བོ་དང་ཀློག་པ་བོ། དེབ་འདིར་ཐུགས་
ཁུར་གནང་པའི་དམ་པ་དག་གི་སྐུ་ཁམས་བདེ་ཞིང་བསམ་དོན་ཡིད་བཞིན་དུ་འགྲུབ་པའི་
སྨོན་འདུན་ཞུ་བཞིན་ཡོད།
55



ཤེས་རབ་ཀྱི་ཚོམས།
ཁོང་གི་གསུང་བཤད་ནི་ཁོང་གི་སྙིང་སྟོབས་ཡིན།
ཀུན་གཟིགས་པཎ་ཆེན་རིན་པོ་ཆེ་ལ་རྗེས་དྲན་ཞུ་བ།
ཚེ
མི་ཞིག་གི་གསུང་བཤད་ནི་མི་ཞིག་གི་བསམ་བློ་ཡིན་ལ་མི་ཞིག་གི་བསམ་བློའི་
བཟང་ངན་དེ་ཐད་ཀར་མི་དེའི་གཞན་ཕན་གྱི་ལྷག་བསམ་དང་བླ་མེད་ཀྱི་སྙིང་སྟོབས་
སོགས་ལ་འབྲེལ་ཡོད། མི་རིགས་ཤིག་གི་སྐྱབས་མགོན་ཡིན་ན་ཁོའི་སྙིང་སྟོབས་དང་ལྷག་
བསམ་ནི་ཐད་ཀར་མི་རིགས་དེ་ལ་འབྲེལ་ཡོད་པ་རེད།
ཀུན་གཟིགས་པཎ་ཆེན་རིན་པོ་ཆེ་མཆོག་ནི་སྤྱི་ཚོགས་གསར་རྙིང་གཉིས་ཀྱི་བར་
དུ་ལྷང་ངེར་མངོན་བྱུང་བའི་རླབས་ཆེན་གྱི་མི་སྣ་ཞིག་ཡིན་ཁོང་གི་མི་ཚེ་གང་བོ་མི་རིགས་
དང་རིག་གནས་ནང་བསྟན་བཅས་ཀྱི་ཆེད་དུ་བཏང་ཡོད། ཁོང་གི་སྙིང་སྟོབས་དང་ཁོང་
གི་རྣམ་དཔྱོད། ཁོང་གི་མི་རིགས་དང་ཆོས་ལུགས་ལ་དཀར་བའི་ལྷག་བསམ་དེ་དག་ཁོང་
གི་གསུང་བཤད་ལས་མངོན་བྱུང་ལ་ཁོང་གི་གསུང་བཤད་ནི་ཁོང་གི་སྙིང་སྟོབས་རེད།
ཁོང་ནི་རྟག་ཏུ་བོད་ལྭ་ནབ་པའི་བོད་ཀྱི་བླ་ཆེན་ཞིག་ཡིན་ལ་ཁོང་གི་ཞབས་ཀྱིས་
བཅགས་པའི་གནས་དང་བྱིན་གྱིས་བརླབས་པའི་ཡུལ་དག་ཏུ་ཁོང་གི་སྙིང་སྟོབས་ཀྱིས་
བྱིན་གྱིས་མ་བརླབས་པ་མེད་ལ་ཁོང་གི་གསུང་བཤད་དག་ནི་མེ་ལྕེ་ཞིག་དང་འདྲ་བར་
བོད་མི་རིགས་ཀྱི་སེམས་ཁོང་ལ་ཁྱབ་འདུག
མེ་ལྕེ་དེ་ནི་དགུན་འཁྱག་གི་མཚན་མོར་ཁྱབ་བཞིན་པའི་མེ་ལྕེ་ཞིག་དང་འདྲ་བར་
ལྷགས་རླུང་གི་ཁྲོད་ནས་བཙན་གྱིས་འབར་ཏེ་ལྷགས་རླུང་གི་མཚན་མོ་འདིར་དྲོད་ཁོལ་
ཞིག་བྱིན། དྲོད་ཁོལ་དེ་བོད་མི་རེ་རེའི་སྙིང་དུ་འཁྱིལ་ཡོད་ལ་དྲོད་ཁོལ་དེ་ང་ཚོའི་མི་
རིགས་འདིར་ཁ་ཕྱོགས་ཤིག་དང་བླང་དོར་གྱི་གདམ་ཀ་ཞིག་བྱིན་ཡོད། དེ་ནི་མི་རིགས་ཀྱི་
56



གངས་སེང་འཚོལ་བ།
མིག་ཟུང་ཞིག་ཡིན་ལ་མི་རིགས་འདིའི་སྤོབས་པ་ཞིག་ཡིན།
ཁོང་ཕེབས་སོང་། ཁོང་གི་གཟི་བྱིན་གྱི་སྤོབས་པ་དང་། མི་རིགས་ལས་དོན་ལ་
བཅངས་པའི་སྤོབས་པ། བསྟན་པ་དང་འགྲོ་བ་ལ་བཅངས་པའི་སྤོབས་པའི་གཟི་ཉམས་
དེ་འཁྱེར་ནས་བུད་སོང་། ཡིན་ནའང་ང་ཚོ་ལ་བཞག་ཡོད་པ་ནི་ཁོང་གི་སྤོབས་པ་དང་
སྤོབས་པས་ཁེངས་པའི་གསུང་བཤད་དེ་དག་རེད།
དེ་ནི་ང་ཚོའི་མིག་ཟུང་རེད། ང་ཚོ་མི་རིགས་འདིའི་མིག་ཟུང་རེད། ང་ཚོས་མིག་
ཟུང་འདི་དང་སྤོབས་པ་འདི་ལ་བརྟེན་ནས་མདུན་དུ་འགྲོ་དགོས་ལ་མེ་ལྕེ་འདི་ལ་བརྟེན་
ནས་དགུན་འཁྱག་གི་མཚན་མོ་བརྒལ་དགོས།
57



ཤེས་རབ་ཀྱི་ཚོམས།
ངས་ནམ་ཡང་མི་རིགས་ཀྱི་གླུ་གཞས་ལ་ཉན་འདོད།
-འབྲོག་རུའི་ཚུལ་ཁྲིམས་ལགས་ཀྱི 《དུངས་པའི་དབྱངས་རྟའི༔ སྔོན་འགྲོར་བྲིས་པ།
དེ་རིང་ཡང་བདག་གི་མདུན་དུ་ཚེ་སྲོག་གིས་ཁེངས་པའི་མི་རིགས་ཀྱི་གླུ་གཞས་མེ་
ཏོག་གི་ཚོམ་བུ་ཞིག་སྤུངས་ནས་འདི་ལ་སྔོན་འགྲོ་ཞིག་འབྲི་བར་སྐུལ་མ་བྱས། ཡིན་ནའང་
འབྲི་དཀའ་བ་ནི་སྙན་ངག་གི་སྔོན་འགྲོ་འབྲི་རྒྱུ་འདི་ཡིན་པ་འདྲ་ལ་དེ་ལས་ཀྱང་དཀའ་བ་
ནི་སྙན་ཚོམས་འདི་རིགས་ལ་གནད་དུ་འབབ་པའི་གདེང་འཇོག་ཅིག་བྱ་རྒྱུ་དེ་རེད།
དེང་འདིར་བོད་ལ་སྙན་ཚོམས་དཔར་བསྐྲུན་བྱེད་མཁན་ཤིན་ཏུ་མོད་ལ་འབྲོག་
རུའི་ཚུལ་ཁྲིམས་ཀྱང་དེའི་ནང་གི་གཅིག་རེད། སྙན་ཚོམས་འདི་རིགས་ལ་ཤེས་ལྡན་གང་
མང་ཞིག་གིས་སེམས་ཁྲལ་བྱེད་ཀྱིན་འདུག་མོད་ངའི་སེམས་པར་སྔོན་ཆད་མི་རིགས་འདི་
གླུ་གར་གྱི་རྒྱ་མཚོ་ཡིན་ན་ད་ནི་སྙན་ངག་གི་རྒྱ་མཚོར་འབོད་ཆོག་པ་ཞིག་ཡིན་པས་དགའ་
འོས་པ་ཞིག་ལས་སེམས་ཁྲལ་བྱ་དགོས་པ་ཞིག་གཏན་ནས་མིན་ནོ། །
སྙན་ངག་ནི་བློ་སྦྱོང་གི་དུས་རིམ་དང་ན་ཚོད་ཀྱི་དབང་གིས་སྙན་ཚོམས་འ
རིགས་ལ་འདྲ་མིན་སྣ་ཚོགས་ཡོད་སྲིད་ཀྱང་དེ་ནི་འཕེལ་འགྲོས་ཀྱི་གོ་རིམ་ཞིག་ཡིན་པས་
ཧ་ལས་དོན་ཅི་ཡང་མེད་དོ། །གལ་ཆེ་བ་ནི་དེ་དག་གི་རྒྱུ་སྤུས་ཀྱི་གནད་དོན་མ་ཡིན་པར་དེ་
དག་ལ་ད་ལྟའི་ན་ཆུང་བའི་བྱིས་པའི་གླུ་བ་སྐོར་ཞིག་ཡིན་ལ་མ་འོངས་པའི་བོད་ཀྱི་གླུ་བ་
ཚད་དང་ལྡན་པ་སྐོར་ཞིག་ཡིན་པ་དེ་རེད།
སྙན་ངག་ནི་མི་རིགས་ཀྱི་གླུ་ཡིན་ཏེ་འདི་རིགས་ནི་ཡིག་རྨོངས་ཀྱི་ངག་གི་གླུ་དང་མི་
འདྲ་བའི་ཁྱད་པར་ཆེན་པོ་ཡོད་པ་རེད་དེ་སུ་ཞིག་གིས་གསུངས་པ་བརྗེད་སོང་ནའང་ཕྱི་
གླིང་བ་ཞིག་གིས་མི་རིགས་ཤིག་ལ་དམག་སྤྱི་ཆེན་མོ་ཆེན་མོ་མཁོ་བ་བཞིན་དུ་སྙན་ངག་པ་
58



གངས་སེང་འཚོལ་བ།
མཁོ་ཞེས་བཤད་ཡོད་ལ་རང་རེའི་ཙོང་ཁ་བ་ཆེན་མོས་སྙན་ངག་ནི་ས་སྟེང་གི་ནོར་བུ་རིན་
པོ་ཆེའི་རྣམ་པ་གསུམ་གྱི་གཅིག་ཡིན་ཞེས་གསུངས་ཡོད། སྔ་མ་ནི་སྙན་ངག་གི་ནུས་པའི་
ཐད་ནས་བཤད་པ་ཞིག་ཡིན་ལ་ཕྱི་མ་ནི་སྙན་ངག་གི་ངོ་བོ་ཐད་ནས་གསུངས་པ་ཞིག་རེད།
དེས་ན་ན་གཞོན་སྙན་ངག་པ་འདི་དག་ནི་བོད་ཀྱི་མ་འོངས་པའི་རྩོམ་རིག་ཁྲོད་ཀྱི་
དམག་སྤྱི་ཆེན་མོ་ཡིན་ལ་བོད་ཀྱི་རིག་གནས་ཀྱི་རིན་པོ་ཆེའི་གཏེར་ཁ་སྲུང་བའི་དཔའ་བོ་
སྐོར་ཞིག་ཡིན་ངེས། དེ་བས་ང་དགའ་བ་ལ་གནས་ལུགས་ལོས་ཡོད་དེ་ང་ཚོས་འདི་དག་ལ་
རྒྱབ་སྐྱོར་དང་རྟིང་སྐུལ་བྱེད་པ་ནི་ཤིན་ཏུ་གལ་ཆེ་བ་ཞིག་ཏུ་གྲུབ།
འབྲོག་རུ་ཚུལ་ཁྲིམས་ཀྱང་དེ་ལས་མ་འདས་ཏེ་ཁོང་ལོ་ན་ཆུང་ཞིང་སྙན་ངག་གི་
གསར་རྩོམ་ལ་གཞོལ་ནས་ཅུང་མ་འགོར་མོད་ངས་ཁོང་གི་སྙན་ཚོམས་འདི་ལས་མཐོང་བ་
ནི་ཚིག་གི་སྡེབ་ལེགས་ཤིང་དོན་གྱི་ལྷུ་འགྲིག་པ། སྲོལ་རྒྱུན་རིག་གནས་ཀྱི་བཅུད་མངར་བ།
མི་རིགས་ཀྱི་བྱ་གཞག་ལ་སྙིང་ཉེ་བ་སོགས་ཀྱིས་སྙིང་གི་བརྩེ་བ་འཕྱོ་ཞིང་ཚིག་གི་མངར་ཁ་
ཆེ་བ་སོགས་ཀྱི་ཁྱད་ཆོས་ལྡན་པས་སྙན་ངག་ནི་སྙན་ངག་ཡིན་པ་དེ་རེད། ད་དུང་ཚད་
ཅུང་མཐོ་བའི་ངང་ནས་བལྟས་ན་མི་འདང་ས་དང་མ་ནུས་ས། མི་ལེགས་ས་ཡང་གང་མང་
ཞིག་ཡོད་ངེས་པས་རྩོམ་པ་བོས་སྔར་ལས་ལྷག་པར་བརྩོན་པ་དང་བླང་དོར། བློ་སྦྱོང་ལ་
འབད་ན་ཁོང་གི་མ་འོངས་པ་ནི་ངེས་པ་དོན་གྱི་སྙན་ངག་པ་ཞིག་ཏུ་འགྱུར་བའི་རེ་བ་དང་
ཡིད་ཆེས་ཡོད་དོ། །
སྙན་དེབ་འདིའི་ཁྱད་ཆོས་གཙོ་བོ་ནི་ངས་འདི་ནས་བརྒྱ་ཁ་གཅིག་གཅོད་བྱས་ན་
ཤིན་ཏུ་མི་ལེགས་པས་རྒྱ་ཆེ་བའི་ཀློག་པ་བོ་དག་གིས་གཟུར་བའི་མིག་ཏུ་དྲངས་ནས་རྒྱ་
མར་འཇལ་རྒྱུ་ནི་ཤིན་ཏུ་གལ་ཆེ་ལ་འདི་ནས་ངས་ཆེད་དུ་རྩོམ་པ་བོ་ལ་སྙན་ཚོམས་འདི་
འགྲེམ་སྤེལ་བར་བཀྲ་ཤིས་བདེ་ལེགས་ཞུ་རྒྱུ་ཡིན།
པང་རའི་དགོན་ཆེན་དུ་བྲིས།
5)



ཤེས་རབ་ཀྱི་ཚོམས།
གངས་རིའི་བུ་མོ།
(གངས་རིའི་བུ་མོའི༔ སྔོན་འགྲོ།
“ཁྱེད་རང་ཤེས་རབ་ལྡན་ལ་ཀུན་སྤྱོད་ལེགས་ཤིང་སྤོབས་པ་ཆེ་ལ་ཤེས་ཡོན་ལྡན་
པའི་གངས་རིའི་བུ་མོ་ཞིག་བྱེད་པའི་རེ་བ་ཡོད། ” ཁ་པར་འཕྲིན་ཐུང་འདི་བསྐུར་མ་ཐག་
ངས་གངས་རིའི་བུ་མོ་ལ་བསམ་
་ལ་བསམ་གཞིག་བྱ་དགོས་བྱུང་། བསམ་གྱིན་བསམ་གྱིན་ང་ལ་སྐྱོ་བ་
ཞིག་སྐྱེ་འོང་ལ་དགའ་བ་ཞིག་ཀྱང་སྐྱེ་འོང་། དགའ་སྐྱོ་དེ་དག་ནི་ངའི་མཐའ་འཁོར་དུ་
བྱུང་བའི་གཏམ་རྒྱུད་དག་ཡིན།
མོ་ངའི་ཚ་མོ་ཡིན། གལ་ཏེ་ང་ཡོད་ས་ནས་མོ་སློབ་གྲྭར་མི་སྐྱེལ་ཟེར་ན་ངའི་ཨུ་
ཚུགས་ཀྱི་རི་བོ་དེ་འཕར་ངེས་པས་ཡུས་གུང་སྟོང་ཕྲག་ཡོད་ཀྱང་ཅི་ཞིག་བྱ་ཨང༌། ཡིན་
ནའང་། མོས་མིག་ཆུ་ཁོང་དུ་མིད་ཀྱིན་གནས་ལ་བུད་སོང་།
དེ་ནི་མོས་མཐོ་རྒྱུགས་ལ་སྐར་མ་གཅིག་ཆད་པའི་ཕམ་ཁ་རེད། ཡིན་ནའང་། དེ་ཁོ་
ནས་མོ་འགྱེལ་མི་སྲིད།
ཉིན་ཞིག་མོའི་ཨ་མ་ཡོང་ནས་ནོར་བྷོ་ཡུལ་ནས་འདུག་རྒྱུ་བྱས་ཡོད་ཟེར།
“ ཨ་ མོ་འཐད་དམ” ངངས་བྲེལ་འཚུབ་ཀྱིས་དེ་ལྟར་དྲིས།
མོས “ཨ་ཁུ་འཐད་ན་ང་འདུག་ཟེར” ང་ཅུང་མི་དགའ་བར་གྱུར་ནས “མོ་ངེས་
པར་འཐད་དགོས” ཞེས་བཤད། ཡིན་ནའང་། རྗེས་སུ་སྐད་ཆ་ལྡོམ་པོ་ཞིག་གིས “མོ་ཉིན་
དུ་མར་ངུ་སྐད” པ་ངའི་རྣ་ལམ་བསྐྱལ།
དེ་བས་ང་ཁོང་ཁྲོ་ལངས། མོའི་ཕ་བོས་ཏེ “མོ་མྱུར་ཏུ་སློབ་གྲྭར་སྐྱེལ་དགོས” ཞེས་
བཤད་པར “ཧ་ཧ། མོ་གནས་བྱིན་བཏང་། མོ་ཡང་འཐད་ཀི” ཟེར།
ང་ལ་སྐད་ཆ་ཅི་ཡང་མེད་པར་གྱུར།
60



8
གངས་སེང་འཚོལ་བ།
མོ་སྤྲུལ་སྐུ་ཞིག་གི་ཨ་མ་རེད། ངས་ཐེངས་དང་བོར་སྤྲུལ་སྐུ་དེའི་ནང་ཆེན་ཏུ་
མཐོང་། མོ་འབྲོག་མོ་ཤ་སྟག་སྟེ་ནང་ཆེན་དུ་སྐད་ཆ་བཤད་ནའང་རྩྭ་ཐང་ནས་བཤད་པ་
བཞིན་སྐད་མགོ་མཐོ།
ངས་མོའི་ཁ་བཏོན་དཔེ་ཆའི་ནང་དུ་བསླབ་བྱ་ཟད་པོ་འགའ་དང་ལྕགས་སྨྱུག་
ནག་ལྡང་གཅིག་མཐོང་བས “ཁྱོད་སློབ་གྲྭར་སོང་མྱོང་ངམ” ཞེས་དྲིས།
“ང་སློབ་གྲྭར་ཉིན་མ་གཅིག་ལའང་སོང་མ་མྱོང་། ཆུང་དུས་སློབ་གྲྭར་འགྲོ་འདོད་
ནས་མི་སྲོན་ཡང་། དེའི་དུས་ངེད་ས་ཆར་བུ་མོ་ཞིག་གི་ཁ་ནས་དེ་འདྲ་བུད་ན་མི་གྲལ་ལ་ཇི་
ལྟར་འགྲོ་ཨང” ཟེར།
“འོ་ན། ཡི་གེ་ཇི་ལྟར་སྦྱངས་པ་ཡིན
“མིང་བོ་སློབ་གྲྭར་སོང་བས་ངས་མིང་བོ་ལ་བརྟེན་ནས་ཀ་ཁ་སྦྱངས། ལོ་འགའི་
རྗེས་སུ་ཕྱིར་བྲོས་ཡོང་བས་མིང་བོའི་དཔེ་ཆ་བདག་བྱས་ནས་ལྐོག་ཏུ་བལྟས། ད་བྱིས་པ་
མང་བས་ལྟ་ཁོམ་ཞིག་གང་ན་ཡོད། ཡིན་ནའང༌། ད་དུང་ཡང་བལྟས་ན་འདོད་ཀི”
དེར་བསྟུན་ནས“ད་ལྟ་ངེད་ས་ཆར་བུ་མོ་ཚོའང་སློབ་གྲྭར་སྐྱེལ་ཀྱིན་ཡོད་ན་ཡང་
ཅིག་ཉན་པ་གཅིག་ར་མེད་ཀི ཡིན་ནའང་། རང་གི་བྱིས་པ་ཚོ་ཅིས་ཀྱང་སློབ་གྲྭར་བསྐྱེལ་
རྒྱུ” ཟེར།
པས་མོ་ལ་ཆ་རྒྱུས་བྱུང་།
མོ་ལོ་བཅོ་བརྒྱད་སྟེང་དུག་འཐུང་ནས་ཤི་སོང་།
ངས་མོ་རིག་མ་མྱོང་ནའང་ཕུ་བོའི་སྒྲུང་གཏམ་ཞིག་ལས་མོ་ལ་ཆ་
མོ་སློབ་མ་ཞིག་ཡིན། ལོ་བཅོ་ལྔའི་སྟེང་ཕ་གཡར་གྱིས་ས་ཆ་འདིར་གནས་ལ་
བརྫངས།
མོས་ཨ་མ
ཨ་མ་ན་བའི་གནས་ཚུལ་ཞིག་ཐོས་པས་ཡུལ་ལ་འགྲོ་བའི་རེ་བ་ཞུས། དེ་བས་
སླར་ཡང་གཅར་རྡུང་གཅིག་མྱངས་ཏེ “ཁྱོད་ངེད་ཚང་གིས་གཡོག་མོར་ཉོས་པ་ཡིན ” ཟེར།
དེ་ནི་མོ་ཁྱིམ་འདིར་ཡོང་སྐབས་ནུ་རིན་ལ་སྒོར་སྟོང་གཅིག་བྱིན་པ་ལ་བརྗོད་སྐད།
ཉིན་གཅིག ཁྱོ་ག་རྟ་ཞོན་ཏེ་དོར་མ་ལས་གཞན་པའི་གོས་བཤུས་ཏེ་ཕྱིར་སྡེ་བར་
དེད་ཡོང་། མིག་ཟུང་མང་བོའི་ལམ་དུ་ཨ་ནེ་མོས་སྐྲ་ལོར་འཐམ། ཨ་མྱེས་ལག་རྟེན་གྱིས་
གཉའ་བར་རྡུང་།
94
61



ཤེས་རབ་ཀྱི་ཚོམས།
མོའི་བྲོས་བྱོལ་དེ་མོ་ལ་གོད་ཆག་གི་ས་བོན་བཏབ།
ཕྱི་ཉིན་དགུང་མོ། སྡེ་བ་འདིར་གློ་བུར་དུ་སྐར་མ་ཞིག་བྱས།
གོ་ཐོས་ལྟར་ན། མོས་རང་གི་ལུས་ལ་ཁ་ཆེམས་ཀྱི་ཡི་གེ་བྲིས་ཡོད་སྐད། ཡིན་ནའང་
ཅི་ཞིག་བྲིས་འདུག་པ་སུས་ཀྱང་ཤེས་མི་འདུག
སློབ་གཙོ་དེས་བཤད་ན་མོ་སློབ་མ་བཟང་མོ་ཞིག་ཡིན་སྐད།
མོ་ཆུང་དུས་དྭ་ཕྲུག་གྱུར་པས་ཨ་ཕྱིས་བསྐྱངས་ནས་སློབ་གྲྭར་སྐྱེལ། ཨ་ཕྱི་ལའང་ཅི་
ཡང་མེད་པས་སློབ་གསོ་དེས་མོར་རོགས་བྱེད་མཁན་ཞིག་བཙལ།
རོགས་བྱེད་མཁན་དེས་མོའི་སློབ་ཡོན་ཐམས་ཅད་དང་ཨ་ཕྱིའི་ཟས་གོས་ཡོད་ཚད་
ལ་རོགས་བྱ་རྒྱུ་བྱས། ཁོར་ཆ་རྐྱེན་ཞིག་ཡོད་པ་ནི “མོ་ངེས་པར་སློབ་མཐར་ཕྱིན་དགོས་ལ་
མ་ཕྱིན་ན་སྒོར་མོ་ཐམས་ཅད་ཕྱིར་བསློག་དགོས” ཟེར། སློབ་གཙོ་དེས་ཡོད་ཚད་ཁས་
བླངས་ནས་གན་རྒྱ་བཞག
ལོ་འགའ་ནས་མོ་གློ་བུར་དུ་ལྷ་སར་བྲོས་སོང་།
སློབ་གཙོ་དེ་ཁོང་ཁྲོས་གད་ལ་ཁད་གྱུར་མོད། རོགས་བྱེད་མཁན་དེར་སྐྱིན་ཚབ་མི་
འཇལ་ཀ་མེད་བྱུང་།
གཏམ་རྒྱུད་འདི་ངའི་སློབ་མ་ཞིག་གི་ཁ་ནས་གོ་བ་ཡིན།
མོ། ཁམས་མོ་ཞིག་ཡིན། སོག་སྒར་སློབ་གྲྭར་ཡོང་དུས་མོ་ལོ་སུམ་ཅུ་ལྷག་རེད།
མོ་རྩྭ་ཐང་ནས་ཡོང་བས་ཀ་རྟ་མགོ་འདྲ་ཞིག་བྲིས་ནའང་ངོས་མི་ཟིན།
དེ་བས། མོས་བོད་ཡིག་ཀ་ཁ་ནས་སྦྱངས། དབྱིན་ཡིག་ང་ཚོ་དང་འདྲ་བར ARCI)
ནས་སྦྱངས།
གཟའ་ཉི་མར་ཡང་། སྔ་མོ་ནས་དེའུ་མགོ་དེར་སོང་སྟེ་སྐད་གསེང་མཐོན་པོས “ཀ་
ཁ་ག་ང'' གྱེར། སློབ་མ་ཚོའི་གཉིད་སྐྱིད་པོ་དཀྲོགས་པས་ནམ་ཡང་མོ་ལ་སྡིགས་མོ་བྱེད།
མོས་ནམ་རྒྱུན་བཞིན “ཀ་ཁ་ག་ང་། ཀྲ་ཁྲ་གྲ སུ་རུ་ར་ལ་ཏུ་དུ་ན” ལོ་བཞི་འགོར་
སོང་། མོ་ང་ཚོ་འཛིན་གྲྭའི་དབྱིན་ཡིག་བཟང་ཤོས་ཡིན། བོད་ཡིག་ཀྱང་ལེགས་པའི་གྲས་
སུ་ཆུད་ཁོས་རང་ཉིད་སྐྱིད་ལུག་དུས་ཁམས་མོ་དེ་དྲན་བྱུང་། མོས་སྐད་གསེང་ཆེན་པོས་
ས་ཀ་
62



གངས་སེང་འཚོལ་བ།
ཁ་ག་ང་ཀློག་པའི་སྒྲ་དབྱངས་དེ་ད་དུང་ངའི་རྣ་ལམ་དུ་འཁོར་གྱིན་འདུག་ཟེར།
མོ་བུད་མེད་ཀྱི་ཐོབ་ཐང་རྩོད་མཁན་ཞིག་ཡིན་སྐད། མོས་བུད་མེད་ཀྱི་ཐོབ་ཐང་གི་
ཆེད་དུ་ཆང་འཐུང་
སྐྱེས་པ་
པ་ཚོ་དང་མཉམ་དུ་ཆང་འཐུང་། དུ་བ་འཐེན། འུར་བརྒྱབས། རྩོད་པ་བྱེད།
མོ་དང་མཉམ་དུ་ཆང་འཐུང་མཁན་གྱི་སྐྱེས་པ་ཤིན་ཏུ་མང་། ཡིན་ནའང་། མོ་ད་
དུང་མོ་རྐྱང་ལ་བསྡད་འདུག་སྐད།
གྲོགས་པོ་དེས “མོས་ཁྱོ་ག་མ་རྙེད་པ་དེས་མོ་རྒྱུན་ལྡན་མིན་པ་ཞིག་ཏུ་གྱུར་འདུག་
ཟེར།
“བུད་མེད་ཀྱི་རང་ཚུགས་དང་ལ་རྒྱ་མ་འཆོར་བའི་སྒོ་ནས་བུད་མེད་ཀྱི་ཐོབ་ཐང་
རྩོད་པ་ལས་དེ་བོར་ན་ཁྱིམ་བདག་མའི་ཐོབ་ཐང་ཡང་ལག་ཏུ་ཡོང་དཀའ” ཟེར།
འདི་ནི་བུད་མེད་ཐོབ་ཐང་རྩོད་མཁན་གཞན་ཞིག་གིས་མོ་ལ་གདེང་འཇོག་བྱས་
པའི་སྐད་ཆ་རེད།
བོད་ལྗོངས་ནག་ཆུའི་རེད།
ངས «ཁྲིམས་ལུགས་ཚགས་པར》 ལས་ཁོ་མོའི་འདྲ་པར་མཐོང། མོའི་ལག་ཟུང་
གཉིས་ཁྲིམས་ཀྱི་གདུབ་བུ་གཅིག་གིས་དམ་དུ་སྦྲེལ་འདུག གནས་ཚུལ་བཀོད་པ་ལྟར་ན།
མོ་བུད་མེད་འཚོང་མཁན་ཞིག་ཡིན་ཟེར།
མོ་གཞན་གྱིས་བསླུ་བྲིད་ལས་རྒྱ་མི་ཞིག་གི་ཆུང་མར་བཙོང་། མོ་ལྷོད་ལ་བབས་
རྗེས་བུད་མེད་འཚོང་བ་ནི་སྒོར་མོའི་གཏེར་ཁ་ཞིག་ཏུ་བསམ་ནས་གྲོགས་མོ་དག་བསླུ་
བྲིད་ཀྱིས་མཚོ་སྔོན་གྱི་ཁ་ཆེ་དང་རྒྱ་མིའི་ཆུང་མར་བཙོང་
ད་ལྟ་མོ་བཙོན་ཁང་དུ་ཡོད། མོས་བཙོང་བའི་བུ་མོ་དག་ལས་ཕྱིར་ཡུལ་དུ་འགྲོ་མི་
འདོད་པ་མང་སྐད།
མོ་བཙུན་ལོག་ཅིག་ཡིན། ད་གོས་ཐུལ་གྱོན་པའི་ཁ་ཆེའི་བུད་མེད་ཅིག་ཏུ་གྱུར་
འདུག
63



ཤེས་རབ་ཀྱི་ཚོམས།
ངའི་གྲོགས་པོ་ཞིག་གིས་མོ་ངོ་ཤེས། དཔའ་ལུང་རྫོང་ནས་མོར་འཕྲད་པས་ཁོ་
གཉིས་ཁ་བརྡ་བྱོས།
“ཁྱོད་བཙུན་ལོག་བྱས་པ་ཅི་ཡང་མ་རེད། ངོ་ཚ་དགོས་དོན་ཡང་མེད། ངོ་ཚ་
གོས་པ་ནི་ཆོས་ལུགས་བསྒྱུར་ཅིང་མི་རིགས་ཀྱང་བསྒྱུར་བ་དེ་རེད། ལྷག་པར་ནང་
བསྟན་སློབ་གསོ་མྱངས་པ་ཞིག་གིས་བྱ་རྒྱུ་ཞིག་མ་རེད། དེ་འདྲ་ཞབས་འདྲེན་མ་ཞུ། ངོ་ཚ་
རེད། ཕྱིར་ཤོག་བོད་པའི་ཁྲོད་ཁྱོད་ལ་ཁྱོ་ག་ཞིག་མི་རྙེད་ཟེར་ན་ངའི་རྣར་མི་འགྲོ ངས་
ཁྱོད་ལ་ཁག་ཐེག་བྱེད” ཅེས་བརྗོད་པ་ལ་མོས “ ངས་བོད་མི་རིགས་ལ་ཞབས་འདྲེན་ཅི་
ཡང་བྱས་མེད། ང་ཁ་ཆེར་གྱུར་པ་ངའི་གནད་དོན་རེད། ཁྱོད་ངོ་ཚ་མི་དགོས” ཟེར།
མོའི་མིང་ལ་སྒྲོལ་མ་ཟེར།
སྒྲོལ་མ་ཞེས་པའི་མིང་འདི་མ་གཏོགས་མོའི་སྟེང་ན་བོད་ཡིན་པའི་ཆ་ཞིག་རྙེད་
དཀའ།
མོས་རྫོང་མཁར་སློབ་ཆུང་ཞིག་ཏུ་རྒྱ་ཡིག་ཁྲིད་ཀྱིན་འདུག
མོའི་སློབ་མ་དག་ལྟ་བའི་ཆ་ནས་ཕྱོགས་གཉིས་སུ་གྱེས་འདུག སྐོར་ཅིག་བོད་ཡིག་
དགེ་རྒན་སྒྲོལ་མའི་ཕྱོགས་རེད། སྐོར་ཅིག་མོའི་ཕྱོགས་རེད།
མོས། བོད་རིགས་ཀྱི་ལ་རྒྱ་བཤད་ཀྱིན་ཡོད། བོད་རིགས་སྐྱིད་དགོས་ན་རྒྱ་ཡིག་ལ་
བརྟེན་ད་གོས་ཟེར།
སྐབས་འདིར། ངའི་སེམས་སུ་བོད་ལྗོངས་སློབ་ཆེན་གྱི་དགེ་རྒན་སྒྲོལ་མ་དྲན་བྱུང༌།
མོ་ངའི་སློབ་གྲོགས་ཤིག་གི་སྐུ་ཟླ་སྟེ་དངོས་ལུགས་དགེ་རྒན་རེད།
ངས་མོ་ལ་ཨ་མདོའི་གནས་ཚུལ་རྗོད་དུས “ཁྲི་སྲོང་ལྡེ་བཙན” གླེང་བས་མོས་དེ་
སྲོང་བཙན་སྒམ་པོ་ཨེ་རེད་ཟེར། ང་ངུ་བྲོ་ནས་བཤད་མཚམས་བཞག་སྟེ་སྐད་ཆ་ཀེ་རུ་སུར་
སྐོར།
མོས་ཀེ་སུ་རུའི་གཏམ་རྒྱུད་སྐོར་ཤར་མར་བརྗོད་བྱུང་།
ངས་མང་བོ་ཞིག་དྲན་བྱུང།
སྤོབས་པ་དང་ཤེས་རབ། ཡོན་ཏན་དང་རྣམ་དཔྱོད་ཀྱིས་བརྗིད་པའི་མང་བོ་མང་
64



གངས་སེང་འཚོལ་བ།
བོ་ཞིག་ཀྱང་དྲན་བྱུང༌། དེ་དག་གིས་ངའི་ཡིད་ལ “མཁའ་འགྲོ་མ་བརྒྱ་རྩེ” ཞེས་པའི་འོད་
ཀྱི་ས་བོན་ཞིག་བཏབ་བྱུང་། ཡིན་ནའང་ངའི་མིག་ལམ་ན་ཡོད་པའི་སྒྲུང་གཏམ་
འདི《སྒྲོལ་མ་ཉེར་གཅིག》རེད། 《སྒྲོལ་མ་ཉེར་གཅིག》 རིམ་བཞིན་མོག་པོར་གྱུར་པའི་
མོད། བུད་མེད་སྐོར་ཅིག་གིས་ང་ལ་བལྟས་འདུག་པའི་ཚོར་སྣང་བྱུང་། ཁོ་མོ་ཚོས་ང་ལ་ཅི་
ཞིག་བརྗོད་ཀྱིན་འདུག
བཙུན་མོ་དམར་རྒྱན་མས། བདག་ལ་མེ་ཏོག་མ་སྐྱེས་མ་ཆོག་པར། །རྐང་བ་ཕོགས་
པས་མེ་ཏོག་ཚིག་འགྲོ་འདིས། །ངས་ནི་ཆོས་གསར་པ་བས་བོན་རྙིང་དགའ། །གསར་
འགྲོགས་བྱས་པ་རྒྱལ་ས་འཆོར་གྱི་དོགས། །ཟེར།
བཙན་མོ་སད་མ་ཀར་གྱིས། རིང་ཨ་སྔོན་གནམ་གྱི་དགུ་ཚིགས་དང་། །ས་དོག་མོའི་
ཕང་གི་མཚོ་མོ་གཉིས། །ཐག་རིང་ཡང་ཕན་ཚུན་དམ་དུ་འབྲེལ། །ཟེར།
མཁའ་འགྲོ་ཡེ་ཤེས་མཚོ་རྒྱལ་གྱིས། གསང་བ་སྔགས་ཀྱི་དངོས་གྲུབ་ཐོབ། །གྲུབ་
ཆེན་བརྒྱུད་ཀྱི་རྫུ་འཕྲུལ་གྲུབ། །མདོ་སྔགས་གཉིས་ཀྱི་བདག་མོར་གྱུར། །འབྱུང་བ་ལྔ་པོ་
རང་དབང་གྲུབ། །དཔའ་བར་འགྲོ་བའི་ཏིང་འཛིན་ཤར། །རྡོ་རྗེ་འཆང་དང་དགོངས་པ་
མཉམ། །ཞེས་ཟེར། །
ལྷ་ལྕམ་ཁྲོམ་པ་རྒྱན་གྱིས། བར་ཆད་རྐྱེན་མང་ཟ་མ་མོ་ཡི་ལུས། །སྐྱེ་རྒྱལ་མེད་ན་
པུད་མེད་ལུས་འདི་རུལ་ ཟེར།
འབེ་བཟའ་འ་མོ་སྐྱིད་ཀྱིས། རིའི་མགུལ་བ་གཅོད་པ་ལས་མིའི་མགུལ་བ་གཅོད་པ་
སླ་ཟེར།
མྱང་ཚ་དཀར་རྒྱན་མས། ཁྱོད་ཚོ་གཅེས་ཕྲུག་རང་འགའ་རྒྱགས་པའི་མཐུ་ཡིན་
འདུག འུ་ཅག་མ་རྨད་སྡུག་ཐུག་པའི་མཐུ་ཡིན་པས་ཁྱོད་སྙིང་རུས་སྐྱེད་ཤོག་ཅིག རྒྱ་ལ་
གལ་ཏེ་བུ་ཁྱོད་མཐུ་རྟགས་མ་ཐོན་པར་ལོག་བྱུང་ན། ང་མ་རྒན་མོ་ཁྱོད་རང་གི་མདུན་དུ་
ལྕེབས་ནས་ཤི་སྡོད་དོ་ཟེར།
མ་ཅིག་ལབ་སྒྲོན་གྱིས། ང་བོད་དུ་སྐྱེས་པས་ཁྱེད་རྒྱ་གར་དུ་མ་གྲགས་པའི་དམ་
ཆོས་ཕྱག་རྒྱ་ཆེན་པོ་གཅོད་ཅེས་བྱ་བ་སྟོན་པ་ཡིན་པས་སྤྲང་མོ་ངའི་ཆོས་ལུགས་བོད་
གངས་ཅན་གྱི་ལྗོངས་སུ་གྲགས་པའི་གཅོད་ཡུལ་འདི་ཁྱེད་རྒྱ་གར་བ་ལ་ཡང་གཟིགས་ཕུལ་
ཞིག་བྱེད་དགོས་ཟེར།
65



ཤེས་རབ་ཀྱི་ཚོམས།
སྒ་སྐྱ་ལོ་སེང་ལྕམ་འབྲུག་མོས། ཧོར་རྒྱལ་ངན་ཆུང་མ་བྱེད་པ་ལས། །ཤི་དམྱལ་
ཁམས་ཡུལ་དུ་འགྲིམ་ན་དགའ། །ད་ཧོར་ཡུལ་འདི་རུ་འདུག་པ་ལས། །བྱང་མི་མེད་ཡུལ་དུ་
འཁྱམས་ན་དགའ། །འཆི་བསམ་ན་འཆི་བདག་མི་འོང་གི། འཁྱམ་ཟེར་ན་རྒྱལ་བོ་ནམ་
འབྱོན་བསམ། །
བུ་མོ་སྣང་སས། ཁ་རོགས་བསྡད་ན་བུ་མོ་གླེན་མ་ཟེར། །གཏམ་ལན་བྱས་ན་བུ་མོ་
འཕར་ཤ་ཟེར། །ཕྱི་ལ་ཕྱིན་ན་མགོ་ཡངས་འཆལ་མོ་ཟེར། །ནང་
ངས་འཆལ་མོ་ཟེར། །ནང་དུ་བསྡད་ན་ལྷ་ཁང་ལོགས་
རིས་ཟེར། །
སྲས་མོ་ཡེ་ཤེས་ལྷ་མོས། ངས་ཁྱོད་དང་མཉམ་དུ་བསྡེབས་པའི་མི་ཁ་དེ་ཐེག་པར་
མ་ཟད། གསོན་ན་མཉམ་གསོན་དང༌། ཤི་ན་མཉམ་ཤི་བྱེད་རྒྱུའི་སེམས་ཐག་བཅད་
ཟེར།
སྐབས་འདིར་བརྡ་འཕྲིན་གྱི་ཅོང་སྒྲ་ཞིག་གིས་བསམ་གཞིག་ལས་བསླངས། ཁ་
པར་དུ་ “ དགེ་རྒན་ལགས་ཀྱིས་ཐུགས་ཁུར་གནང་བར་བཀའ་དྲིན་ཆེ། ད་ལྟ་ལེའུ་བཅུ་
གཅིག་བར་དུ་བསྒྱུར་ཟིན། དེ་རིང་ངས་ཆེད་ལ
པ་ལས་ཡིག་བསྒྱུར་འདེམས། ང་སྐད་ཡིག་གི་
ཡོན་ཚད་དམའ་ནའང་ཧུར་བརྩོན་བྱེད་པའི་སྤོབས་པ་ཡོད། དགེ་རྒན་ལགས། བདེ་མོ་
ཡིན་ནམ།” ཞེས་བྲིས་འདུག ངས་དེའི་ལན་དུ།
“རེད་དེ། ཁྱོད་རང་ལོ་ཙཱ་བ་བྱ་ཐུབ་པར་མ་ཟད། རྩོམ་པ་བོ་བྱ་ཐུབ་ལ་བསམ་བློ་
བའང་བྱ་ཐུབ། གང་ཞིག་བྱ་ཐུབ་མིན་དེ་མ་འོངས་པ་ཐུག་མེད་དེ་དེ་རིང་གི་རང་ཉིད་ལ་
ཐུག་ཡོད། རང་ཉིད་ལ་ཡིད་ཆེས་བྱོས་དང་ཁྱོད་རང་མ་འོངས་པའི་གང་ཞིག་ཀྱང་བྱ་ནུས་
པའི་ཆ་རྐྱེན་ཡོད་པས་ར ང་ཉིད་བཟང་བོར་འདོད་ན་བཟང་བོར་འགྱུར་ངེས་ལ། རང་
ཉིད་ངན་པར་འདོད་ན་ངན་པར་འགྱུར་རྒྱུ་རེད། ” ཅེས་བྲིས་སོ། །
66



གངས་སེང་འཚོལ་བ།
ང་ཚོས་ཅིའི་ཕྱིར་ཕྱི་ཡིག་སྦྱང་དགོས་པ་ཡིན་ནམ།
—ཧོར་གཙང་ཀླུ་རྒྱལ་གྱི་དབྱིན་ཇིའི་སློབ་དེབ་ཀྱི་སྔོན་འགྲོར་བྲིས་པ།
ཕྱི་ཡིག་ཅེས་པའི་ཐ་སྙད་འདི་མཐོང་མ་ཐག་ཁོ་བོའི་སེམས་ལ་ངེད་ཚོའི་ས་ཆར་
བྱུང་བའི་དགོད་བྲོ་བའི་གཏམ་རྒྱུད་ཅིག་དྲན་བྱུང་། གཏམ་རྒྱུད་འདིའི་མི་སྣ་ངེད་དགོན་
པའི་གྲྭ་བ་ཡིན།
ཉིན་ཞིག་བདེ་སྲུང་བ་འགའ་ཡོང་ནས་ཁོ་ཁྲིད་སོང་། ཅང་མ་འགོར་བར་ཁོ་ཕྱིར་
འོང་དུ་བཅུག དྲིས་པ་ན་ཁོས་མགོ་གཡུགས་བཞིན་ལྷ་ས་ནས་ཁོ་ལ་དབྱིན་ཇིའི་དེབ་ཅིག་
བསྐུར་བས་བདེ་སྲུང་བས་ཁོས་དབྱིན་ཡིག་སྦྱོང་བའི་དམིགས་ཡུལ་རྩད་གཅོད་བྱས་ནས་
དཔེ་ཆ་གཞུང་བཞེས་བྱས་ཟེར།
སྐབས་དེར་ང་ངོ་མཚར་དང་ཁོང་ཁྲོ་གཉིས་ཀ་ལྷན་དུ་སྐྱེས་བྱུང་། བོད་མིས་ཅིའི་
ཕྱིར་དབྱིན་ཡིག་སྦྱོང་མི་ཆོག་པ་ཡིན་ནམ། གྲྭ་བས་ཅིའི་ཕྱིར་དབྱིན་ཡིག་སྦྱོང་མི་ཆོག་པ་
ཡིན་ནམ། སྐབས་དེར་རྒྱ་ཡིག་སློབ་འབྲིང་དག་ཏུ་ཡོངས་ཁྱབ་ཀྱི་དབྱིན་ཇིའི་སློབ་ཚན་
བཀོད་སྒྲིག་བྱས་འདུག
ངོ་མ་དབྱིན་ཡིག་སྦྱོང་བ་ཆབ་སྲིད་ཀྱི་གནད་དོན་ཞིག་ཡིན་ནམ། ད་ལྟ་གཏམ་རྒྱུད་
འདི་དགོད་བྲོ་བའི་གཏམ་ཞིག་ཏུ་གྱུར་འདུག་པ་སྨོས་མ་དགོས། ཡིན་ནའང་དགོད་
གཏམ་འདིའི་ནང་དུ་གནས་ལུགས་ཆེན་པོ་ཞིག་སྦས་འདུག ད་ལྟ་བོད་རིགས་སློབ་ཆུང་
མང་བོར་ཡང་དབྱིན་ཡིག་གི་སློབ་ཁྲིད་བཀོད་སྒྲིག་བྱས་འདུག་པས་འདི་ལ་ཆབ་སྲིད་ཀྱི་
གནད་དོན་ཡོད་ཅེས་སུ་ཞིག་གིས་སྨྲ།
སྐབས་འདིར་ངའི་སེམས་ལའང་བོད་པས་ཅིའི་ཕྱིར་དབྱིན་ཡིག་སྦྱང་དགོས་པ་
ཡིན་ནམ་ཞེས་པའི་དྲི་བ་ཞིག་དབང་མེད་དུ་འཆར་འོང་། དྲིས་ལན་མ་བྱུང་བའི་སྔོན་དུ་
ང་ཚོས་རང་རང་གིས་ཅིའི་ཕྱིར་དབྱིན་ཡིག་སྦྱོང་བ་ལ་བསམ་གཞིག་ཅིག་གནང་བར་ཞུ།
སྔོན་རྒྱ་ནག་པས་ཕྱི་གླིང་གདུལ་བའི་ཆེད་དུ་ཕྱི་གླིང་བའི་རིག་གནས་སྦྱོང་
ང་བའི་
67



ཤེས་རབ་ཀྱི་ཚོམས།
འབོད་སྐུལ་བྱས། ལ་ལས་མི་རིགས་ཀྱི་ཆེད་དུ་ཕྱི་གླིང་གི་རིག་གནས་སྦྱོང་བའི་འབོད་སྐུལ་
བྱེད། ལ་ལས་གསང་ཉུལ་གྱི་ཆེད་དུ་ཕྱི་གླིང་བའི་རིག་གནས་སྦྱོང་ཞིང་། ལ་ལས་རང་ཁ་
གསོ་བའི་ཆེད་དུ་ཕྱི་གླིང་བའི་རིག་གནས་སྦྱོང་། རྒྱ་ནག་གསར་བརྗེ་དབུ་ཁྲིད་པའི་སྐྱེས་བུ་
ཆེན་པོ་མང་ཆེ་བ་ཕྱི་གླིང་གི་རིག་གནས་ལ་སྦྱངས་མྱོང་བ་ཤ་སྟག་རེད།
འོ་ན་ཕྱི་གླིང་བ་དང་མི་རིགས་གཞན་པ་དག་གིས་ཅིའི་ཕྱིར་བོད་ཀྱི་རིག་གནས་ལ་
སྦྱོང་བ་རེད་དམ། སྔོན་ཆད་བོད་ཀྱི་རིག་གནས་ལ་སྦྱོང་བའི་ཕྱི་གླིང་བ་མང་ཆེ་བ་ནི་ཡེ་
ཤེས་ཆོས་སྤེལ་མཁན་རེད། དེ་དག་གིས་བོད་དུ་ཆོས་སྤེལ་བའི་ཉམས་མྱོང་ཞིག་འཐོབ་
པའི་ཆེད་དུ་བོད་ཀྱི་རིག་གནས་ལ་སྦྱངས་ཤིང་། ལ་ལས་ཆབ་སྲིད་ཀྱི་ཆེད་དུ་བོད་ཀྱི་རིག་
གནས་ལ་སྦྱངས་པ་རེད། ད་ལྟའི་ཆབ་སྲིད་ལོ་རྒྱུས་སྨྲ་བ་དག་གིས་བཤད་པ་ལྟར་ན་སྔོན་
ལྷ་སར་བོད་ཀྱི་རིག་གནས་སྦྱོང་བའི་མི་རིགས་གཞན་པ་མང་ཆེ་བ་གསང་ཉུལ་བ་ཡིན་
སྐད།
དེ་ལྟར་བསམ་ན་ཅིའི་ཕྱིར་མི་རིགས་གཞན་པའི་རིག་གནས་སྦྱོང་བ་དེར་ཞིབ་
འཇུག་བྱ་རྒྱུ་ཆེན་པོ་ཡོད། དཔེར་ན། ཡ་ཧན་ཀྲང་སོགས་ཀྱིས་ཁ་བྲལ་ལ་དགག་པའི་ཆེད་
དུ་བོད་ཀྱི་རིག་གནས་སྦྱངས་པས་རྗེས་སུ་ཏཱ་ལའི་བླ་མའི་རྣམ་ཐར་ལྟ་བུའི་གསུང་རྩོམ་
གྲགས་ཅན་མཛད་པ་ལྟར་རེད། ཆོའོ་མ་ལྟ་བུས་བློ་བསམ་རྩེ་གཅིག་གིས་ཞིབ་འཇུག་བྱེད་
པའི་ཆེད་དུ་བོད་ཀྱི་རིག་གནས་སྦྱངས། ལ་ལས་རིག
ལ་ལས་རིག་གནས་འདི་རང་དང་རྒྱལ་ཁབ། མི་
རིགས། ཡང་ན་འཛམ་བུའི་གླིང་ལ་ཕན་པ་ཞིག་རེད་སྙམ་ནས་སྦྱོང་གིན་འདུག
བཤད་མཚམས་འདིར་སླེབས་དུས་ཁྱོད་ཀྱི་ཐུགས་ལ་གོང་གི་དྲི་བ་དེའི་ལན་འཆ
བྱུང་ངམ། སྲོང་བཙན་གྱིས་ཐོན་མི་རྒྱ་གར་དུ་ཡི་གེ་སྦྱང་བར་མངགས་པ་དང་། རྗེས་སུ་
རྒྱལ་ཁབ་གཞན་དུ་སློབ་གཉེར་བ་མངགས་དོན་ཡང་མི་རིགས་དང་རྒྱལ་ཁབ་ཀྱི་ཆེད་དུ་
ཡིན། གཞན་ལ་འབྲེལ་གཏུགས་མ་བྱས་པས་སྲོལ་རྒྱུན་དམ་འཛིན་ལ་བཟང་ཡང་འཕེལ་
རྒྱས་དལ་ལ་གཞན་ཡིག་སྦྱོང་ཞིང་ལྟ་རྒྱ་མཐོང་རྒྱ་བསྐྱེད་པ་དེས་སྲོལ་རྒྱུན་ལ་འགྱུར་ལྡོག་
འབྱུང་ངེས། གལ་ཏེ་ལུང་ཤར་དབྱིན་ཇི་ལ་མ་སོང་ན་སྐྱིད་ཕྱོགས་ཀུན་མཐུན་ལས་ཁོའི་
མིག་འབྲུ་དོན་མེད་ལ་སྦོམ་མདའ་རྒྱ་གར་དུ་མ་སོང་ན་ནུབ་བོད་སྐྱིད་སྡུག་ལེགས་བཅོས་
ཚོགས་པ་འཛུགས་ཐབས་མེད་ལ་དགེ་ཆོས་བཙོན་ཁང་ཏུ་འགྲིམ་དོན་ཡང་མེད། གལ་ཏེ་
ཕྱི་ལ་འབྲེལ་འདྲིས་མེད་ན་ལྷ་སར་ད་བྱིན་ཇིའི་སློབ་གྲྭ་ཡང་ག་ལ་འཛུགས། ཕྱི་ཕྱོགས་སྒོ་
འཆར་
68



གངས་སེང་འཚོལ་བ།
འབྱེད་ཀྱི་ལག་ཆ་ནི་ཕྱི་ཡིག་ཡིན་ལ་ཕྱི་ཡིག་གི་ཟམ་པ་ནི་ཚུར་ལེན་རིང་ལུགས་ཀྱི་སྒོ་མོ་
ཞིག་ཡིན།
ང་ཚོས་དེ་ལྟར་དུ་ཕྱི་ཡིག་སྦྱོང་བ་ཡིན་ལ། ཕྱི་ཡིག་སྦྱོང་བ་འདི་ང་ཚོའི་ངོ་ཚ་ཞིག་
ཀྱང་ཡིན། ཡིན་ན་ཡང་། ངོ་ཚ་བསམ་ནས་ཕྱི་ཡིག་མ་སྦྱངས་ན་དེ་ལས་ལྷག་པའི་ངོ་ཚ་ཆེན་
པོ་ཞིག་ཉོ་ངེས་ཡིན། རྒྱུ་མཚན་ནི་ཕྱི་ཡིག་ལ་བརྟེན་ནས་ང་ཚོར་མཁོ་བའི་དངོས་པོ་གང་
མང་ཞིག་ལེན་དགོས་པ་ཡིན། རེད་དེ། མདོར་ན་ང་ཚོས་རང་གི་ཆེད་དུ་གཞན་གྱི་ཡི་གེར་
སྦྱང་དགོས་པ་ལས་རང་ཚུགས་འཆོར་བའི་ཆེད་དུ་ག་ལ་ཡིན། ང་ཚོས་ཁ་བརྒྱ་མིག་སྟོང་
གིས་འཛམ་གླིང་དང་འཛམ་གླིང་གི་འགྱུར་ལྡོག་ལ་བལྟ་དགོས་པ་ཡིན། གོ་ཐོས་ལྟར་ན་ཉི་
ཧོང་ལ་ཕྱི་ཡིག་ཤེས་པ་མང་བས་གཞན་གྱི་དཔེ་ཆ་བཟང་བོ་ཞིག་བསྐྲུན་ན་ཟླ་གཅིག་གི་
རྗེས་སུ་ཉི་ཧོང་གི་སྐད་ལ་བསྒྱུར་ངེས་སྐད། དེ་ནི་ང་ཚོའི་མིག་དཔེ་བལྟ་ས་ཞིག་ཡིན་ཏེ་
བར་སྐབས་ཤིག་སྔོན་བྱོན་ལོ་ཙཱ་བའི་སྙིང་སྟོབས་བོར་ནས་ཞི་བདེའི་ཁམས་ནས་ཡིད་ཚིམ་
སྟེ་གཉིད་སྐྱིད་པོར་འགྲིམ་པས་ད་ལྟའི་གནས་སྟངས་འདི་བྱུང་བ་ཡིན།
ཕངས་པ་ཞིག་ལ་དྲིས་ལན་འདི་མ་ཤེས་པས་མང་བོ་ཞིག་གཞན་ལ་སྦྱོང་བ་ནི་རང་
ཉིད་བོར་བའི་ཆ་རྐྱེན་ཁོ་ནར་གྱུར་པས་ཡིག་རིགས་གཞན་པར་སྦྱོང་པ་དག་གིས་ཐོག་
མར་ཅིའི་ཕྱིར་གཞན་ཡིག་ལ་སྦྱོང་བའི་གནད་དོན་ངོས་ཟིན་དགོས། གནད་དོན་དེ་ངོས་
ཟིན་ན་ད་གཟོད་ཕྱི་ཡིག་སྦྱོང་བའི་གོ་ནུས་དེ་ཆོད་པ་ཡིན། དེ་བས་ངས་འདི་ནས་ཧོར་
ཚང་ཀླུ་རྒྱལ་ལགས་ཀྱིས་དབྱིན་ཇིའི་སྐད་ཡིག་སྦྱོང་དེབ་གཉིས་པ་པར་དུ་བསྐྲུན་པ་ལ་
བཀྲ་ཤིས་བདེ་ལེགས་ཞུ་བ་ཡིན། འདི་ལ་བརྟེན་ནས་དབྱིན་ཇིའི་སྐད་ཡིག་ལེགས་པོར་
སྦྱངས་ཏེ་མི་རིགས་ལ་ཕན་ཞིང་རང་ཉིད་ལ་ཕན་པ། མེས་རྒྱལ་ལ་ཕན་པ་ཞིག་འབྱུང་དུ་
འཇུག་པ་ནི་ཤིན་ཏུ་གལ་ཆེའོ། །
རྩོམ་པ་བོས་དེ་ལྟ་བུའི་རེ་སྨོན་བཟུང་ནས་དབྱིན་ཇིའི་སྐད་ཡིག་སྦྱངས་ཤིང་། དེ་
ལྟ་བུའི་འདུན་པ་བཟུང་ནས་དབྱིན་ཇིའི་སློབ་དེབ་འདི་རྩོམ་སྒྲིག་བྱས་པ་ལགས་པས་ཚང་
མས་ཀྱང་དེ་ལྟ་བུའི་རིག་པ་བཟུང་ནས་སྦྱོང་བར་འཚལ།
ཉིན་བྲིས།
207310
69



ཤེས་རབ་ཀྱི་ཚོམས།
ངས་བརྗོད་འདོད་པའི་སྐད་ཆ་རེ་གཉིས།
མགར་རྩེ་བསྟན་འཛིན་གྱི་དཔྱད་རྩོམ་གྱི་སྔོན་འགྲོར་བྲིས་པ།
དཔྱད་རྩོམ་ཞིག་ཀློག་པ་ནི་མི་ཞིག་གི་བློ་གྲོས་ཤིག་ཀློག་པ་ཡིན་ལ་ལོ་རྒྱུས་ཤིག་ཀློག་
པ་ནི་འདས་ཟིན་པའི་ཚེ་སྲོག་ལ་ཕྱིར་ལྟ་བྱེད་པ་ཡིན་པ་མ་ཟད་འདས་ཟིན་པའི་བློ་གྲོས་ཀྱི་
ཟིན་ཐོ་ཞིག་ཀློག་པ་ཡིན། མི་ཞིག་གི་བློ་གྲོས་བཀླགས་པས་མི་དེའི་ཕྱི་ནང་གསང་གསུམ་
དང་ལུས་ངག་ཡིད་གསུམ་ལ་བལྟ་འདོད་པ་ཡིན་ནམ། མི་དེར་གདེང་འཇོག་ཅིག་བྱེད་
པའི་ཆེད་དུ་ཡིན་ནམ།
དྲི་བ་དེ་ནི་ཀློག་པ་བོ་དང་ཐད་ཀར་དུ་འབྲེལ་ཡོད། ངའི་སེམས་པར་བློ་གྲོས་ནི་མི་
ལ་ཡོད་པའི་རིན་པོ་ཆེ་ཉག་གཅིག་ཡིན་པས་དེར་དཔྱོད་པའི་འདུ་ཤེས་དང་བླང་དོར་གྱི་
བློ་མིག་སོགས་ཀྱང་འདུས་ཡོད། དཔྱོད་པའི་འདུ་ཤེས་དང་བླང་དོར་གྱི་བློ་མིག་སོགས་ནི་
མི་ཞིག་གི་ཐོས་པ་དང་མི་ཚེའི་ཉམས་མྱོང་ལ་བརྟེན་ནས་བྱུང་བ་ཡིན་པས་མུན་པ་ལས་
སྒྲོན་མེ་བཏེགས་པ་བཞིན་དུ་རང་གི་བསལ་བྱའི་མུན་པ་རེ་ཅིས་ནས་ཀྱང་བསལ་ཐུབ་པ་
ཡིན།
རེད་དེ། མུན་པ་སེལ་བའི་སྒྲོན་མེ་དེ་ནི་དཔྱད་རྩོམ་གྱི་གཟུགས་སུ་གྲུབ་པ་ཡིན་
དཔྱད་རྩོམ་ནི་མི་གཞན་པའི་བློ་གྲོས་དང་བླང་དོར་འབྱེད་པའི་ཤེས་རབ་དེ་ཐད་ཀར་དུ་
ཀློག་པ་བོ་དག་ལ་སྦྱིན་པར་བྱེད་པའི་བར་བ་ཞིག་ཡིན། གཞན་གྱི་རིན་པོ་ཆེ་དེ་དག་གིས་
ད་གཟོད་རང་ཉིད་ཀྱི་བསམ་བློ་འཐུས་ཚང་བར་བྱེད་ཅིང་རང་གི་བློ་གྲོས་ལ་འཇིགས་པ་
མེད་པའི་གོ་ཆ་བགོ་པར་བྱེད།
དཔྱད་རྩོམ་ལ་དཔྱད་ཅེས་པ་འདི་གལ་ཆེ་ལ་ཀློག་པ་བོ་ལའང་དཔྱད་ཅེས་པ་འདི་
ཤིན་ཏུ་གལ་ཆེ་བ་ཡིན། གལ་ཆེན་གལ་ཆེན་དུ་མ་ཤེས་ན་དཔྱད་རྩོམ་ནི་དྲིལ་སྒྲོག་གི་ཡིག་
70



གངས་སེང་འཚོལ་བ།
ཆ་ཞིག་ཡིན་ལ་གལ་ཆེན་ལག་ལེན་དུ་མ་བཟུང་ན་དཔྱད་རྩོམ་ནི་ཕྱོགས་རིས་ཀྱི་གཞུང་
ལུགས་ཤིག་ལས་མ་འདས།
དཔྱད་ཅེས་པ་ཡོད་པའི་མི་ཞིག་ཡིན་ན་བློ་གྲོས་ཅན་ཡིན་ལ་བློ་གྲོས་ལ་ཕྱོགས་ལྷུང་
ཞིག་གཏན་ནས་ཡོད་མི་སྲིད། ཡོད་མི་འོས་པའི་ཕྱོགས་རིས་དེ་མེད་ན་ད་གཟོད་དཔྱད་
རྩོམ་བྲིས་ན་འགྲིག་ལ་དཔྱད་རྩོམ་ཀློག་ན་ཡང་འགྲིག དེ་རིགས་ཀྱིས་དཔྱད་མ་ཐུབ་ཀྱང་
རང་གི་མིག་ཟུང་བསྒྲིབས་པར་ནམ་ཡང་མི་བྱེད། རང་གི་མིག་མ་བསྒྲིབས་ན་གཞན་ལ་ལྟ་
བའི་མིག་ཡོད་པ་སྨོས་མི་དགོས་ལ་རང་ལ་ལྟ་བའི་མེ་ལོང་འཛིན་པའང་སོམ་ཉི་ཅི་ཡང་
མེད་དོ། །
ངས་ནམ་ཡང་ལྟ་བ་དེ་ནི་རང་ཉིད་ཀྱི་དཔྱད་རྩོམ་འབྲི་བའི་དཔྱད་པའི་མིག་ཏུ་
བཟུང་བ་ཡིན་ལ་དཔྱད་རྩོམ་ཀློག་པའི་དཔྱད་པའི་མིག་ཏུའང་འཛིན་བཞིན་ཡོད། དེ་
མིན་དཔྱད་རྩོམ་ཀློག་པའི་དགོས་པ་ཅི་ཞིག་ཡོད་དེ་གཏན་ནས་མེད་པར་འདོད་དོ། །
དེ་རིང་ངས་མགར་རྩེ་བསྟན་འཛིན་གྱིས་དཔྱད་རྩོམ་འདི་གཉིས་ལ
འདི་གཉིས་ལ་མཇལ་བའི་
སྐལ་བ་ལྡན་བྱུང་། དཔྱད་རྩོམ་འདི་ཀློག་དུས་ཀྱང་ངས་གོང་གི་ལྟ་བ་སྤྱད་དགོས་པ་སྨོས་
མེད་ཡིན། མིག་དེ་ལས་བལྟས་ན་འདི་ལ་གཞན་ལ་མེད་པའི་ཁྱད་ཆོས་ཏེ་རང་གི་ཐུན་མོང་
མ་ཡིན་པའི་ཁྱད་ཆོས་འགའ་མཐོང་བྱུང་།
ཁོང་ནི་བོད་ཀྱི་སྲོལ་རྒྱུན་རིག་གནས་ལ་བློ་སྤོབས་ཆེ་བའི་གཞོན་ནུ་ཞིག་ཡིན་ཞེས་
བཤད་ན་འུད་བརྗོད་མིན་ལ་སྲོལ་རྒྱུན་རིག་གནས་བྱང་ཆ་ངེས་ཅན་ཡོད་ཅེས་བརྗོད་ན་
ཡང་ཕྱོགས་ལྷུང་གི་བསྟོད་པ་མིན། གལ་ཏེ་རེད་འདོད་ན་ངའི་ཀློག་པ་བོ་ལགས། ཁྱོད་
ཀྱིས་དེབ་འདི་གཉིས་ལ་ཞིབ་ཏུ་གཟིགས་རོགས།
ངས་འདི་དག་བཀླགས་རྗེས་ཁོང་གི་རྣམ་དཔྱོད་མཐོང་བྱུང་ལ་ཁོང་གི་བློ་གྲོས་
ཀྱང་མཐོང་བྱུང་། ལྷག་པར་ཁོང་གི་བླང་དོར་གྱི་བློ་མིག་མཐོང་བྱུང་། ཁོང་ནི་ནང་བའི་
ཆོས་གྲྭ་ནས་རིགས་པ་སྦྱངས་པས་གཟུ་བོ་ཞེས་པ་ནི་ཁོང་གི་དཔྱད་རྩོམ་འབྲི་བའི་ཚད་
གཞི་ཡིན་པའང་ཤེས་བྱུང་། དེ་དག་ནི་ངས་བརྗོད་བྱ་མ་ཡིན་པར་ཀློག་པ་བོས་བརྗོད་བྱ་
ཡིན་མོད་ཁོང་གི་དཔྱད་རྩོམ་དང་ལོ་རྒྱུས་འདི་རིགས་ལས་ཀློག་པ་བོ་དག་གི་བསམ་བློ་
71



ཤེས་རབ་ཀྱི་ཚོམས།
འཇུ་ས་ཚང་བར་བྱེད་པའི་རིན་པོ་ཆེ་ཡང་གང་མང་ཞིག་ཡོད་ངེས། དེ་ནི་ཀློག་པ་བོས་
དངོས་སུ་མྱོང་བ་ལས་ངས་དྲིལ་སྒྲོག་བྱེད་མི་འདོད།
ངས་དཔྱད་བརྗོད་འདི་དག་བཀླགས་རྗེས་ཁོང་ནི་དེང་གི་འགའ་རེ་བཞིན་དཔྱད་
རྩོམ་ནི་ཕྱོགས་རིས་དྲིལ་སྒྲོག་ཏུ་འཛིན་པའི་ཁྭ་ཏ་དེ་རིགས་ལས་ཁྱད་དུ་འཕགས་ཤིང་
དགོན་སྡེ་ནས་རིགས་པའི་ཆུ་འཁྱག་ཧུབ་གང་བླངས་རྗེས་གནམ་ལྡིང་ས་ལྡིང་བྱེད་པའི་
སྤྲེའུ་དེ་རིགས་མིན་པ་ཡང་ཤེས་བྱུང་། ལྷག་པར་དེང་རབས་རིག་གནས་ཀྱི་ནང་སྙིང་ཅི་
ཡང་མ་མཐོང་བར་ཕྱིར་བདག་པོར་མུར་བའི་ཁྱི་ཕྲུག་བདག་མེད་དེ་རིགས་ལས་རིང་དུ་
འདས་ཡོད་པ་ཡང་མཐོང་བྱུང༌།
དེ་བས་ངས་འདིར་བརྗོད་འདོད་པ་ནི་རི་དྭགས་དེ་རྣམས་ཀྱིས་དཔྱད་རྩོམ་འདི་
གཉིས་ལ་མ་གཟིགས་ཞེས་པ་དེ་ཡིན། ཀླད་པ་ན་དཔྱད་མེད་པའི་དཔྱད་རྗོད་པ་དག་གིས་
ཀྱང་འདི་མ་གཟིགས་ཞེས་པ་དེ་ཡིན། དེ་དག་ནི་སྙན་ངག་གི་ཀློག་པ་བོར་འོས་པ་ལས་
དཔྱད་རྩོམ་གྱི་ཀློག་པ་བོར་མི་འོས་ལ་གནས་ལུགས་མེད་པའི་གནས་ལུགས་ཀྱི་ཀུ་ཅོ་ལས་
དཔྱད་རྩོམ་ལས་གནས་ལུགས་གླེང་མཁན་གྱི་གྲས་སུ་ནམ་ཡང་མི་ཆུད་པར་མནའ་སྐྱེལ་
ཡང་ཆོག་པ་ཡིན། ཡིན་ནའང་། ངས་བལྟས་ན་ཁོང་ལོ་ན་གཞོན་པས་དཔྱད་རྩོམ་འདི་
རིགས་ཀྱང་གཞོན་པའི་བློ་གྲོས་ཀྱི་ཚབ་
བ་ཡིན་པ་སྨོས་མེད་ཡིན་ལ་འདི་ལས་བལྟས་ན་ཁོང་
གིས་སླད་མར་ཀློག་པ་བོ་དག་ལ་སྔར་ལས་རྒྱ་ཆེ་ཞིང་གཏིང་ཟབ་པའི་དཔྱད་རྩོམ་མང་བོ་
འབྲི་ངེས་པའི་རེ་བ་གཏིང་ཟབ་མོ་ཞིག་ཡོད་པ་དེ་ཡིན།
མཇུག་ཏུ་ངས་བརྗོད་འདོད་པ་ནི་ང་ཚོས་འདི་ལས་མགར་རྩེ་བསྟན་འཛིན་ལགས་
ལ་བལྟས་ཆོག་ལ་ཁོང་གི་རྣམ་དཔྱོད་ལ་བལྟས་ཆོག་པ་དང་དེ་ལས་འུ་ཅག་ལ་མཁོ་བ་དག་
ཀྱང་བླངས་ནས་རང་གི་བསམ་བློ་འཐུས་ཚང་བར་བྱེད་པ་དེ་ཡིན། དེ་མི་འདོད་པ་དག་
གིས་དེབ་འདི་མ་གཟིགས་པ་དང་ཁྱད་པར་ཅི་ཡང་མེད་ལ་ཁོང་གིས་དཔྱད་རྩོམ་འདི་
རིགས་མ་བྲིས་པ་དང་ཡང་ཁྱད་ཅི་ཡང་མེད་དོ། །
（ཡང་
མང་རར 20 07
ལོའི་སྤྱི་ཟླ་ 9ཚེས 19 ཉིན་ཤར་མར་བྲིས་སོ། །
72



གངས་སེང་འཚོལ་བ།
ཡིག་གཟུགས་ཀྱང་སྒྱུ་རྩལ་ཞིག་ཡིན།
《བོད་ཀྱི་ཡིག་གཟུགས་སོར་མོའི་དོ་ཤལ》གྱི་སྔོན་འགྲོར་བྲིས་པ།
མི་ཚེ་འདིར་ཆེས་གལ་ཆེ་བ་ནི་ཡི་གེ་སྦྱོང་བ་སྟེ། ཡི་གེ་ལ་མ་སྦྱངས་ན་མི་ཚེ་འདིའི་
མིག་ཟུང་འབྱེད་པའི་ལྡེ་མིག་ལ་མ་སྦྱངས་པ་ཡིན། དེ་བཞིན་ཡི་གེ་སྦྱོང་དུས་ཆེས་གལ་ཆེ་
བ་ནི་ཡིག་གཟུགས་སྦྱོང་བ་སྟེ། ཡིག་གཟུགས་མ་སྦྱངས་ན་དཔའ་བོ་མཚོན་ཆའི་འཕྲུལ་ལ་
སྦྱང་བ་མེད་པ་བཞིན་དུ་ཟད།
གལ་ཏེ་ཡི་གེའི་སྦྱོར་བ་སྨྲ་སྒོའི་མཚོན་ཆ་རུ་གྲུབ་ན། ཡིག་གཟུགས་ཅིས་ཀྱང་མཁས་
པའི་ཕྱག་གི་མཚོན་ཆ་ཡིན་ངེས། གལ་ཏེ་བརྡ་དག་སྦྱོར་བ་མཁས་པའི་ཁ་རྒྱུན་ཡིན་ན།
ཡིག་གཟུགས་བློ་ལྡན་དག་གི་ཕྱག་གི་རྒྱུན་ཆ་མིན་པ་རི་ལ་སྲིད།
དེའི་ཕྱིར། ཡིག་གཟུགས་སྦྱོང་བ་དེ་འདྲའི་གལ་ཆེན་ཞིག་ཏུ་གྱུར་པའི་རྒྱུ་མཚན་ཅི་
ཡིན་ཞེ་ན། ཡིག་གཟུགས་ནི་སྒྱུ་རྩལ་ཞིག་ཏུ་མ་ཟད། མཁས་པའི་སྒྱུ་རྩལ་ཞིག་ཡིན་ལ། ཡིག་
གཟུགས་ལྡེ་མིག་ཅིག་ཏུ་མ་ཟད་རིག་པའི་ལྡེ་མིག་ཅིག་ཡིན་པས་སོ། །
ཐོན་མིས་བོད་ཀྱི་ཡིག་གཟུགས་བརྩམས་ཤིང་། དེས་བོད་ཀྱི་ཡི་གེ་མཚོན་པ་སྟེ་སྐད་
ཆ་མཚོན་པ་ནས་བོད་ཡུལ་ལ་རིག་པའི་སྒོ་མོ་ཕྱེས། དམ་ཆོས་ཀྱི་སྣང་བ་དྲངས། སྲིད་ཀྱི་གོ་
ས་བསྐྱེད། དཔལ་འབྱོར་གྱི་འཕེལ་ཁ་དར་བར་གྱུར།
ཐོན་མིས་བོད་ཡིག་གསར་བཏོད་མཛད་པ་ནས་ད་ལྟའི་བར་གྱི་ལོ་རྒྱུས་ཀྱི་འཕེལ་
རིམ་ལ་བསམ་ན་དགའ་ཡང་དགའ་ལ། སྐྱོ་ཡང་སྐྱོ། དགའ་བ་ནི་འཕེལ་བ་དེ་དང་། སྐྱོ་བ་
ནི་དོག་པར་གྱུར་པ་དེ་ཡིན། དེ་ཡང་དགའ་དོག་གི་འཕེལ་རིམ་འདིས་བོད་ཀྱི་ཡིག་
གཟུགས་འཕེལ་བའི་ལོ་རྒྱུས་ཡོངས་སུ་མཚོན་ཡོད།
འཕེལ་བ་ནི་འཕེལ་བ་སྟེ་གཟབ་ཆེན་དང་གཟབ་ཆུང་། འབྲུ་ཆེན་དང་འབྲུ་ཆུང་།
73



ཤེས་རབ་ཀྱི་ཚོམས།
གཤར་མ་དང་དཀྱུས་ཡིག་སོགས་བྱུང་ལ། ལྷག་པར་བརྡ་ཡིག་ལ་མི་འདྲ་བ་སུམ་ཅུ་ལྷག་
བྱུང་ཞིང་། ད་ལྟ་དངོས་པོའི་གཟུགས་རིས་ཀྱི་རྣམ་པ་ཅན་གྱི་ཡིག་གཟུགས་དང་། ལ་ཏིང་
གི་རྣམ་པ་ཅན་གྱི་བོད་ཀྱི་ཡིག་གཟུགས་སོགས་བྱུང་བས་སོ། །དེ་དག་ཀུན་ཀྱང་མཁས་པའི་
བློ་གྲོས་ལས་བྱུང་བ་འབའ་ཞིག་ཡིན་པས་སོ། །
དོག་པ་ནི་ཁྱབ་རྒྱ་ཆུང་བ་སྟེ་ཨ་མདོ་བས་དབུ་ཅན་གཙོ་བོར་སྦྱོང་། དབུས་གཙང་
བས་འཁྱུག་ཡིག་གཙོ་བོར་སྦྱོང་། མང་ཆེ་བས་ཀློག་པ་ལ་སྦྱོང་ཡང་འབྲི་བ་ལ་མི་སྦྱོང་བ་
དང་། ཡིག་གཟུགས་སྦྱོང་ཡང་ཡིག་གཟུགས་སྣ་གཅིག་ལས་མི་སྦྱོང་བ་བཅས་ཀྱིས་བོད་ཀྱི་
རིག་པའི་སྒྱུ་རྩལ་འདི་ཉམ་ཆུང་བདག་མེད་ཀྱི་ཚུལ་ཏེ་ལྷག་པར་ད་ལྟའི་ཚུལ་ལ་བསམ་ན་
ཟུངས་ཟད་ཀྱི་ནད་པ་སྨན་པས་བོར་བའི་དཔེ་རུ་ཟད་དོ། །
ད་ལྟ་ཉམས་པ་སོར་ཆུད་དང༌། གནས་པ་རྒྱུན་འཛིན་གྱི་ཆེད་དུ་ན་གཞོན་སྨྱུག་
ཐོགས་སྐོར་ཞིག་གིས་ཡིག་གཟུགས་འདི་སྒྱུ་རྩལ་དུ་བསམ་ནས་འཛིན་སྐྱོང་སྤེལ་གསུམ་
ཁུར་དུ་བཞེས་པ་དང་། སློབ་གྲྭ་ཆུང་འབྲིང་མང་བོས་ཀྱང་འཛིན་སྐྱོང་སྤེལ་གསུམ་གནད་
དུ་འཛིན་པ་ཡང་བཀྲ་ཤིས་པའི་སྐྱ་རེངས་ཤིག་ཏུ་ཐེ་ཚོམ་ཅི་ཡང་མེད་དོ། །
དེ་བས་ན་གཞོན་སྙུག་ཐོགས་པ་བྱམས་མགོན་གཡུལ་རྒྱལ་གྱིས་ཡུན་རིང་བརྩོན་པ་
བྱས་ཏེ《བོད་ཀྱི་ཡིག་གཟུགས་སོར་མོའི་དོ་ཤལ》 ཞེས་པ་འདི་བྲིས་པ་ལ་བཀྲ་ཤིས་བདེ་
ལེགས་ཞུ་བ་དང་མཉམ་དུ་ཁོའི་སོར་མོའི་རྩལ་ལས་སྔོན་གྱི་ལེགས་ཆ་རྒྱུན་འཛིན་དང་
མཛེས་རིས་ཁྱད་ཆོས་ལྡན་པའི་ཡིག་གཟུགས་སྣ་ཚོགས་གསར་བཏོད་ཀྱིས་བྲིས་པ་ལ་རྗེས་
སུ་ཡི་རང་བཅས་མུ་མཐུད་དུ་འབད་བརྩོན་ལྷོད་མེད་བྱས་ཏེ་བོད་ཀྱི་ཡིག་གཟུགས་འཛིན་
སྐྱོང་སྤེལ་གསུམ་བྱེད་པའི་རེ་བ་བྱེད་ཀྱིན་ཡོད།
དེ་བས་སློབ་མ་དག་གིས་གཅིག་ཏུ་རིག་པའི་ལྡེ་མིག་གི་ཆེད་དང༌། གཉིས་སུ་
དཔའ་བོའི་རྒྱན་ཆ་ཡི་སླད་དུ། གསུམ་དུ་བོད་ཀྱི་སྒྱུ་རྩལ་འདིའི་ཆེད་དུ་དེ་རིང་ནས་སྦྱོང་
བའི་དབུ་འཛུགས་པ་དང་། ད་ལྟ་ནས་བརྩོན་པའི་རྒྱུན་བསྐྱངས་ན་ཅི་མ་རུང་སྙམ་མོ།
2 (༡༢) 8 ཟླ་ལྔ་བར་བྲིས།
74



གངས་སེང་འཚོལ་བ།
དབྱངས་ཀྱིས་བསླེས་པའི་གཏེར་ཁ།
--ཁབ་མིག་ལས་བྱ་མདོ་རབ་རྒྱས་ཀྱི་སྙན་ངག་ལ་ལྟ་བ།
བསམ་འཆར་་
བྱ་མདོ་རབ་རྒྱས་ལགས་ནི་བདག་གི་སློབ་ཆུང་གི་སློབ་གྲོགས་དང་། དགོན་སྡེ་ཡི་
ཆོས་གྲོགས། ད་དུང་སྙན་ངག་འབྲི་བའི་སྨྱུག་གྲོགས་ཡིན། ལྷག་པར་བདག་ནི་ཁོང་གི་སྙན་
ངག་གི་ཐོག་མའི་ཀློག་པ་བོ་ཡང་ཡིན་པ་མ་ཟད། ཁོང་གི་སྙན་ངག་ལ་ཁ་རི་ཁ་ཐུག་གི་
ར་འདོན་པའི་དཔྱད་བརྗོད་པའང་ཡིན།
དེ་བས་ངས་ཁོང་གི་རེ་བ་བཞིན “སྙན་ཚོམས་ ( 1:59 ） འདིའི་སྔོན་འགྲོ་འབྲི་
བར་ཁས་ལེན་བྱས་མོད། “སྙན་ཚོམས " འདི་ཞིབ་ཏུ་ཐེངས་འགར་བཀླགས་དུས་ལས་འདི་
་ནི་ཆེས་དཀའ་བ་ཞིག་ཡིན་པར་མཐོང་སྟེ། ཡོད་ཚད་ཕྱེ་གླིང་བའི་རྗེས་སུ་བང་རྩལ་འགྲན་
བཞིན་པའི་དུས་འདིར་བྱ་མདོ་རབ་རྒྱས་ལགས་ནི་རང་གིས་གཏོད་པའི་རང་གི་ལམ་དུ་
རང་ཉིད་ཞུགས་ནས་གྲུབ་འབྲས་བླ་ལྷག་བླངས་པའི་སྙན་ངག་པ་ཞིག་ཡིན་པས་ཁོང་གི་
སྙན་ངག་གཞན་གྱི་སྙན་ངག་དང་མི་མཚུངས་པར “གངས་རིའི་རིང་ལུགས” ཀྱི་དཔེ་
མཚོན་ལྡན་པའི་སྙན་ངག་ཅིག་ཡིན་པས་སོ། །
དེ་ཡང་སྟབས་བདེ་བའི་སྒོ་ནས་བཤད་ན་ཁོང་གི་སྙན་ངག་ནི་ལུས་ངག་ཡིད་
གསུམ་བཙོ་སྦྱངས་བྱས་པའི་སྙན་ངག་ཅིག་ཡིན་ལ། བློ་གྲོས་དང་བརྩེ་བ་རོལ་དབྱངས་
ཀྱིས་བཞུར་བའི་སྙན་ངག་ཅིག་ཀྱང་ཡིན་ཏེ་སྙན་ངག་འདི་ནི་བོད་ཀྱི་རོལ་དབྱངས་ངོ་མ་
འདིའི་སྙན་ཚོམས་ཀྱི་ཚོམས་ནི་མི་རྟག་པའི་ཚོམས་ཀྱི་ཚོམས་ཡིན་པ་ལས་སྙན་ཚོམ ( 1:# #1 )
ཞེས་པའི་ཚོམ་སྟེ་ཡང་འཇུག་ཡོད་པའི་ཚོམས་མ་ཡིན། དེ་གཉིས་གནམ་ས་ལྟ་བུའི་ཁྱད་ཡོད་མོད་བློ་
རྩིང་བོ་ལ་ལས་དེ་གཉིས་ཀྱང་དབྱེ་བ་ཕྱེད་མི་འདུག
：.
75



ཤེས་རབ་ཀྱི་ཚོམས།
ཞིག་དང་བོད་ཀྱི་བརྩེ་བ་ངོ་མ་ཞིག བོད་ཀྱི་སྤོབས་པ་ངོ་མ་ཞིག་ཡིན་པས་གལ་ཏེ་བོད་དུ་
སྙན་ངག་པ་བཞི་འདེམས་པའི་དབང་དུ་བཏང་ན་ངས་ཐེ་ཚོམ་མེད་པར་འཇུ་སྐལ་བཟང་
དང་། ལྗང་བུ། གཅན་མེ་སྟག བྱ་མདོ་རབ་རྒྱས་བཞི་གདམ་ངེས་ཡིན།
ཁོང་གི་སྙན་ངག་རེ་འབྲི་བ་ནི་ཆེས་དཀའ་བའི་ལས་ཀ་ཞིག་ཡིན་ལ་སྙན་ངག་ཅིག་
ལ་ཉིན་འགའི་དུས་ཚོད་གཏོང་དགོས་ལ་ཁོས་སྙན་ངག་འབྲི་དུས་ཉིན་མང་བོ་ལ་བསམ་
བློ་གཏོང་དགོས། དེ་ལྟར་སྙན་ངག་བྲིས་རྗེས་ཁོ་སྙན་ངག་ལ་ཡིག་ཐོག་ལ་བཀོད་ཀྱང་རུང་
མ་བཀོད་ཀྱང་དུས་ཚོད་ག་འདྲ་ཞིག་ལོན་ཀྱང་ཁོས་ནམ་ཡང་བརྗེད་མི་སྲིད་པ་མཐོང་། ད་
རེས་སྙན་ཚོམས་འདིའི་མ་ཡིག་མང་ཆེས་པ་ཡང་ཁོང་གི་བློར་བཟུང་ཡོད་པ་དག་བསྐྱར་
དུ་ཡིག་ཐོག་ཏུ་བཀོད་པ་ཞིག་རེད། དེ་བས་ཁོང་གིས་སྙན་ངག་ནི་བཞུར་ནས་ཡོང་བའི་
སྙན་ངག་མ་ཡིན་པར་བསྲེག་བཅད་བརྡར་གསུམ་གྱིས་བཙིར་ནས་འོང་བའི་སྙན་ངག་
འབའ་ཞིག་རེད་དེ། གལ་ཏེ་བྱ་མདོའི་རབ་རྒྱས་ཀྱིས་སྙན་ངག་འབྲི་ཚུལ་ལ་བལྟས་ན་ངོ་མ་
སྙན་ངག་ནི་ཆེས་འབྲི་དཀའ་བ་ཞིག་རེད། དཀའ་བ་བརྒྱ་ཡིས་བྲིས་པའི་སྙན་ངག་དེ་དག་
ནི་སྒྱུ་རྩལ་དང་བསམ་བློ། བརྩེ་བ་བཅས་ཕྱོགས་གང་ཐད་ནས་བཞུར་ནས་ཡོང་བའི་སྙན་
ངག་པ་ལྟ་བུའི་སྟབས་བདེ་མོ་ཞིག་མ་ཡིན་པར་བཙོ་མའི་གསེར་ལྟ་བུའི་སླད་མེད་ཅིང་
མདངས་འཚེར་བ། གསལ་ཟབ་གཉིས་སུ་མེད་པའི་རོལ་དབྱངས་ཀྱི་གཏེར་ཁ་ཞིག་ཡིན།
ཁོང་གིས་ནམ་ཡང་བཙལ་བཞིན་པ་དང་བཙིར་བཞིན་པ་ནི་སྙན་ངག་གི་དོན་གྱི་
འགྱུར་བ་ཡིན་ཟེར། ཁོང་གིས་སྟོང་འདང་ཁྲོད་ནས་དོན་གྱི་འགྱུར་བ་བཙལ་ཞིང་། མི་
རིགས་དང་མི་རིགས། རིག་གནས་དང་རིག་གནས། ས་གནས་དང་གྲོང་ཁྱེར། ལོ་རྒྱུས་
དང་དེང་རབས། ཤར་ཕྱོགས་དང་ནུབ་ཕྱོགས་ཞིབ་བསྡུར་བྱས་པ་བརྒྱུད་ནས་གནས
བབས་དང་འཁོར་ཕྱོགས་ཀྱི་ཐད་ནས་དཔེ་དང་དཔེ་ཅན། མཚོན་བྱ་མཚོན་བྱེད་སྦྱར་ཏེ་
ངོས་མི་འདྲ་བ་དང་ཟུར་མི་གཅིག་པའི་ལམ་ནས་བསམ་བློ་དང་གདམ་ཀ་ཡང་བཅོས་མ་
མ་ཡིན་པར་ལྷོད་ཤིག་གེར་མངོན་འོང་། དེ་བས་ཁོང་གི་སྙན་ངག་ལ་བབ་ཆགས་ཤིང་འཚོ་
ཅ་
76



གངས་སེང་འཚོལ་བ།
བ་དང་ཉེ་བའི་སྐད་ཆ། རྒྱུན་ལྡན་གྱི་འཚོ་བའི་སྣང་ཚུལ་རང་ག་བ་ལ་སྲོག་དབང་གསར་
བ་ཞིག་ཞུགས་པ་ཙམ་གཏན་ནས་མ་ཡིན་པར་ངོས་དང་ཟུར་གཞན་ལས་ཚོར་བ་གཞན་
ཞིག་དང་མཐོང་སྣང་གཞན་ཞིག ད་དུང་དོན་གྱི་འགྱུར་བ་གཞན་ཞིག་ཐོན་འོང་བ་ནི་
ཁོང་གི་སྙན་ངག་གི་ཁྱད་ཆོས་ཆེན་པོ་ཞིག་ཡིན་ཏེ། དཔེར་ན། ཁྱོད་ཀྱིས་སེམས་པ། ༼ ཁ་
བས་བཟུང་བའི་གནའ་མཁར་ཆུང་ཆུང་ཞིག་སྟེ ས་སྲོད་ཀྱི་མུན་པའི་ཀློང་དུ་བྱིང་ལ་ཉེ།
ལྟ་བུ་སྟེ་ཚིག་རྐང་ཕྱི་མ་གཉིས་མེད་ན་སྙན་ངག་ཀྱང་མིན་ལ། དེ་གཉིས་ཀྱིས་གོང་གི་ཚིག་
དག་སྙན་ངག་ཏུ་བསྒྱུར་བ་མ་ཟད། ཚིག་རྐང་རེ་རེ་བཙོ་སྦྱོང་བྱས་ནས་ངོས་དང་ཟུར།
ཡང་མཐོང་སྣེ་མི་འདྲ་བའི་འཇིག་རྟེན་ཆེན་པོ་ཞིག་བསྐྲུན་པ་རེད། ད་དུང་སྐབས་ལ་ལར་
དགོད་བྲོ་བའི་ཉམས་འགྱུར་ཀྱང་སྙན་པའི་དབྱངས་རྟ་ལ་འདྲེས་ནས་ཀློག་པ་བོར་ལྟ་
འདོད་དང་། མྱང་འདོད། ཡང་ཡང་བཀླགས་ཀྱང་སུན་སྣང་མེད་པའི་སྤྲོ་བ་ཞིག་ཀྱང་སྟེར་
སྲིད།
ཁོང་གི་སྙན་ངག་འདི་ནི་སྙན་ངག་ཡིན་པ་མ་ཟད་རིག་གནས་ཀྱང་ཡིན། སྒྱུ་རྩལ་
ཡིན་པ་མ་ཟད་ཟབ་དོན་ཀྱང་ཡིན། འདི་ལ་ཇི་ལྟར་འདྲིས་ན་དེ་ལྟར་ཟབ་པའི་འཇིག་རྟེན་
ཞིག་ཡིན་ལ་ཟབ་མོའི་དབྱངས་ཀྱི་གཏེར་ཁ་དེ་ནི་མྱངས་ནས་མི་ཚར་བའི་རོ་མངར་གྱི་
ཞིང་ཁམས་ཤིག་ཡིན།
ཁོང་གི་སྙན་ངག་ནི་སྤྱིའི་ཆ་ནས་བཤད་ན་ཁ་གསལ་ཞིང་མཐོང་མ་ཐག་ཏུ་སུས་
ཀྱང་གོ་བ་ཞིག་ཏུ་མངོན་ལ་སྟབས་བདེ་བའི་གནས་ལུགས་ཤིག་དང༌། ཕྱི་གསལ་ནང་
གསལ་གྱི་བརྩེ་བ་གླེང་བ་མཐོང་མོད་ཡང་ཡང་ཀློག་དུས་སྙན་ངག་གི་ཟབ་དོན་ཤུགས་ཇེ་
ཆེར་འགྲོ་ལ་བརྩེ་བ་དང་གནས་ལུགས་སྟབས་བདེ་དེ་ཡང་སྟབས་བདེ་བའི་གནས་ལུགས་
ཤིག་མིན་པ་མཐོང་ཡོང་། དཔེར་ན་ཕྱི་ངོས་ནས་བརྩེ་དུང་གླེང་བཞིན་པའི་སྙན་ངག་དེ་
དག་ལ་ལྷག་པར་གབ་དོན་གཞན་ཞིག་མངོན་ཡོང་ལ་བུ་མོ་དེ་བུ་མོ་མ་ཡིན་ཞིང་བརྩེ་དུང་
དེ་ཡང་འདོད་པ་ཞིག་མིན་པ་མཐོང་བྱུང་། ཡིན་ན་ཡང༌། ཀློག་པ་བོ་ལས་དང་བོ་བ་དག་
77



ཤེས་རབ་ཀྱི་ཚོམས།
གིས་ཚིག་ངོས་ནས་ཐོན་པ་བཞིན་བརྩེ་དུང་འབའ་ཞིག་ལ་གོ་བ་བླངས་ན་ཡང་མི་འགྲིག་
པ་མེད་དེ། གོ་བ་སྣ་མང་ལོན་པ་ནི་ཁོང་གི་སྙན་ངག་གི་ཟབ་ཚད་ཅིག་ཡིན་པས་ན་ཆུ་ཕོར་
གང་ལ་ལྷ་མི་ཡི་དྭགས་དུད་འགྲོ་རྣམས་ཀྱིས་རང་རང་གི་བག་ཆགས་ཡོངས་སུ་སྨིན་པ་
བཞིན་གང་ལ་གང་འཚམ་གྱིས་ལོངས་སྤྱད་ཆོག་པ་བཞིན་ནོ། །
ཁོང་གིས་སྟབས་བདེ་བའི་སྒོ་ནས་གླེང་བའི་གནས་ལུགས་དེ་ནི་སྟབས་བདེ་བའི་
སྒོ་ནས་དོན་ཟབ་མོ་ཞིག་དང་ཡང་ན་གནས་ལུགས་རྒྱ་ཆེན་པོ་ཞིག་གླེང་ཡོད་པ་མཐོང་
བྱུང་། འདི་ལས་ངས་ཁོང་གི་སྙན་ངག་ནི་སྙན་ངག་པ་གཞན་གྱི་སྙན་ངག་ལྟར་བཞུར་ནས་
ཡོང་བ་མ་ཡིན་པར་བཙིར་ནས་ཡོང་བ་ཞིག་ཡིན་པ་དེའི་རིན་ཐང་ཤེས་བྱུང་།
སྙན་ངག་འདི་དག་གི་མཚོན་བྱ་མཚོན་བྱེད། དངོས་དང་ཤུགས་བསྟན། ཚོར་བ་
དང་དོན་སྤྱི་བཅས་གང་གི་ཐད་ནས་བཤད་ན་ཡང་གཞན་དང་མི་མཐུན་པའི་ཁྱད་ཆོས་
ཆེན་པོ་ཞིག་ཡོད། ཁྱད་ཆོས་དེ་ནི་མི་རིགས་རང་གི་བསམ་བློ་དང་སྐད་ཆ། སྒྱུ་རྩལ་གྱི་
དྭངས་མ་དག་ཁོང་གི་རྣམ་དཔྱོད་ཀྱིས་བསྲེག་བཅད་བརྡར་གསུམ་བྱས་ཤིང་། ལུས་ངག་
ཡིད་གསུམ་གྱིས་བཙོ་སྦྱངས་བྱས་པས
པས་ད་གཟོད་སྙན་ངག་སྙན་ངག་ཏུ་གྲུབ་པ་དང་སྒྱུ་
རྩལ་སྒྱུ་རྩལ་དུ་གྱུར་པ་རེད། སྒྱུ་རྩལ་འདི་རིགས་ནི་ཀློག་པ་བོ་ཚོར་སྣང་མི་འདྲ་བ་དང༌།
གོ་བ་མི་འདྲ་བ། འཇིག་རྟེན་གྱི་མཐོང་སྣང་མི་འདྲ་བ། ཐ་ན་ཆགས་སྡང་དུང་བ་ཡང་སྣ་
ཚོགས་སྟེར་བར་བྱེད་པས་ན་ངོས་གཅིག་ནས་འགྲེལ་བ་བྱེད་པ་ནི་སྙན་ངག་འདི་རིགས་
ཀྱི་ནང་དུ་འཛུལ་མེད་པའི་དཔྱད་བརྗོད་འབའ་ཞིག་ཏུ་ཟད་དོ། །
ཁོང་གི་སྙན་ངག་གི་མཚོན་ཐབས་ནི་དངོས་གནས་སྙན་ངག་གི་མཚོན་ཐབས་ཡིན་
ཏེ་བྱེ་བྲག་གི་ཟུར་མིག་གཅིག་ལས་སེམས་ཀྱི་འཇིག་རྟེན་མཐོང་ཐུབ་པ་དང་། སྣེ་གཅིག་གི་
འཛུམ་ཆུང་གཅིག་གིས་ཟུར་མང་གི་འཇིག་རྟེན་ལ་བལྟ་ཐུབ། ཡང་ན་འོད་ཀྱི་ཐིགས་པ་
གཅིག་གིས་མེ་ཏོག་གི་རྨི་ལམ་དཀྲོག་ཐུབ་པ་ཡང་མཐོང་། དེ་ལྟ་བུའི་མཚོན་ཐབས་དག་གི་
བསྡུས་བརྗོད་དང་ཁ་འབྲལ་ཐབས་མེད་ལ་དེ་ཡང་མེ་ལོང་མའི་གབ་པ་ཡང་མིན་ལ། དེང་
78



གངས་སེང་འཚོལ་བ།
གི་སྨུག་པ་ཡང་མིན་པར་ཟུར་གཅིག་ལས་ངོས་དུ་མ་མཚོན་པ་དང་མིག་མདངས་ཀྱི་
བསྡུས་བརྗོད་ལས་
བ་ལས་སེམས་ཀྱི་ཆགས་སྡང་ལྟ་བུའི་གཟུང་འཛིན་དང་། ཉམས་འགྱུར་དང་
འབྲེལ་བའི་མཚོན་ཐབས། དྲན་གདུང་དང་དགའ་སྐྱོ་དུ་མ་འབྱུང་བར་བྱེད་པའི་གཟུང་
འཛིན་འཕྲུལ་དུ་བསྡེབས་པའི་མཚོན་ཐབས་འབའ་ཞིག་སྟེ་དཔེར་ན བླ་བྲང་དང་ཟི་
ལིང» ལྟ་བུ་སྟེ། སྙན་ངག་འདི་ནི་ཐོག་མར་བལྟས་ན་བླ་བྲང་གི་གྲྭ་བ་ཞིག་གིས་ཟི་ལིང་གི་བུ
་མོ་ཞིག་ལ་བསྐུར་བའི་བརྩེ་དུང་གི་སྙན་ངག་ཏུ་མཐོང་ལ་ཡང་བསྐྱར་ཀློག་དུས་བུ་མོ་དེ་
ཡང་བུ་མོ་ཞིག་མིན་ལ་གྲྭ་བ་དེ་ཡང་གྲྭ་བ་མིན་པ་མ་ཟད། བརྩེ་དུང་དེ་ཡང་བརྩེ་དུང་ཞིག་
གཏན་ནས་མིན་པར་དེང་རབས་དང་སྲོལ་རྒྱུན་བར་གྱི་འགལ་འབྲེལ་བློས་བསླངས་བྱས་
པའི་སྙན་ངག་ལེགས་པོ་ཞིག་དང་། ཡང་ན་བརྩེ་དུང་གི་རྒྱལ་སྲས་དག་བཞིན་ཚིག་ངོས་ཁོ་
ན་ལས་ཀྱང་ཉམས་དང་འགྱུར་བ་ཕུན་སུམ་ཚོགས་པ་ཞིག་འབྱུང་ངེས་ཡིན།
ཡང་བདག་གིས་ཡིད་འཕྲོག་པའི་སྙན་ངག་ཅིག་ནི ཕ་ཡུལ་གྱི་ཉི་གློག༔ ལྟ་བུ་མང་
དུ་ཡོད་དེ། སྙན་ངག་དེ་རིགས་ཀློག་དུས་ཉི་གློག་བརྫུན་མ་ཞིག་ལས་གཞན་ཅི་ཡང་མིན་
མོད། མཇུག་ཏུ། འཐུངས་པའི་ཉི་འོད་ཆེས་མང་ན་ཡང སྐྱུག་བཞིན་པའི་སྣང་བ་ཆེས་ཉུང་
ངོ་། །ཞེས་པ་འདི་བཀླགས་མ་ཐག་ནས་ཉི་གློག་གི་ཟུར་དང་ངོས་ནས་གཞན་པའི་འཇིག་
རྟེན་གྱི་འཚོ་བ་དང་འགལ་འདུའི་སྣང་བརྙན་མང་བོས་ཀློག་པ་བོར་བསམ་གཞིག་དང་ན་
ཟུག་དབང་མེད་དུ་སྟེར་བར་བྱེད། ད་དུང (རླུང་ཁྲོད་ཀྱི་གླུ་བ》 ལས། ཡིན་ན་ཡང་། ཤེལ་
དམ་དེ་རླུང་ནང་ན་ཡོད་པས། / མཉན་ན་མི་འདོད་ན་ཡང་མི་སྙན་པའི་གླུ་དེ། / མི་ལེན་
པའི་རང་དབང་ཡོད་པ་མ་རེད། ཞེས་ཤེལ་དམ་དེ་ཤེལ་དམ་སྟོང་བ་དང་གླུ་བ་ཡིན་ལ།
དེས་ནམ་ཡང་མི་སྙན་པའི་གླུ་ལེན་པ་ཡིན་ཡང་གཅིག་ནི་གླུ་མི་ལེན་པའི་རང་དབང་མེད་
པ་དང་གཉིས་སུ་ཤེལ་དམ་སྟོང་བ་ཡིན་པས་མཚོན་བྱ་མཚོན་བྱེད་དང་། བསྡུ་བྱ་སྡུད་བྱེད།
ཟུར་དང་ངོས་དག་གི་སྒྱུ་རྩལ་འདི་རིགས་ལ་ཧ་མི་ལས་ཀ་མེད་རེད། ཡིན་ན་ཡང་། སྙན་
ངག་གི་འགྱུར་བ་དེ་དངོས་ཡོད་ཀྱི་བདེན་དོན་གཏན་ལ་འབེབ་པའི་ངོས་ཁོ་ན་ནག
ན་ནས་
79



ཤེས་རབ་ཀྱི་ཚོམས།
བསྡད་པར་ང་ཚོ་ཤེལ་དམ་སྟོང་བ་ཞིག་ཏུ་བྱེད་མི་འོས་པའི་གནས་ལུགས་དེ་ཟུར་ནས་
ཐོན་འདུག འདི་ལས་བལྟས་ན་ཁོང་གི་དཀྱུས་མ་དེ་དཀྱུས་མ་མ་ཡིན་པར་ཟབ་མོའི་
གཏེར་ཁ་འབྱེད་རྒྱུ་ཡོད་པ་ཞིག་ཏུ་གྲུབ་འདུག
སྙན་ངག་པ་ཞིག་ཡིན་ན་རང་གི་ཚོར་འདུ་ཕྲ་རགས་དབྱངས་སུ་བསླེས་པའི་
མཁན་པོ་ཡིན་པ་མ་ཟད། གཞན་གྱི་ཚོར་འདུ་ཕྲ་རགས་དབྱངས་སུ་བསླེས་པའི་མཁན་པོ་
ཡང་ཡིན་ངེས་ཏེ་ང་ཚོས་བོད་ཀྱི་སྙན་ངག་པ་དག་ལ་བལྟས་ན་བྱ་མདོ་རབ་རྒྱས་ཁོ་ན་ལ་
དེའི་ཐད་ནས་ལེགས་འབྲས་ཕུན་སུམ་ཚོགས་པ་ཞིག་བྱུང་ཡོད་པ་ཤེས་བྱུང་། ཁོང་གི་ཁབ་
མིག་ཅིག་ནས་ཡངས་པའི་རྒྱལ་ཁམས་ཤིག་སྟོན་ནུས་ལ་མེ་ཏོག་ཕྲ་མོ་ཞིག་གིས་སྐར་མའི་
རྨི་ལམ་ཀྱང་བསྙལ་ཡོང་། དེ་ནི་ཁོང་གི་བྱིས་པའི་སྙན་ངག་ལས་གསལ་བོར་མཐོང་འོང་།
བོད་ལ་བྱིས་པའི་སྙན་ངག་གཏན་ནས་བྱུང་མ་མྱོང་། བོད་ཀྱི་བྱིས་པ་དག་ནི་ན་
གཞོན་ཡིན་ལ་ན་གཞོན་དག་ནི་དར་མ་ཡིན། ཡིན་ན་ཡང་། དར་མར་སོན་ན་ཡང་བསམ་
བློ་དང་སྒྱུ་རྩལ་ནམ་ཡང་བྱིས་པའི་ཚད་ནས་བསྡད་ཡོད། བྱ་མདོ་རབ་རྒྱས་ནི་བོད་ཀྱི་བྱིས་
པའི་སྙན་ངག་གི་གསར་བཏོད་མཁན་པོ་ཡིན་ལ་བྱིས་པའི་རྨི་ལམ་དང༌། མེ་ཏོག་གི་ཚལ་
ནས་ཕྱེ་མ་ལེབ་ཀྱི་གར་དང་སྨིན་དྲུག་ཁྲ་མོའི་མགྲིན་གླུ་དབྱངས་སུ་བསླེས་པར་བྱེད་པའི་
ཆོ་འཕྲུལ་ལ་དབང་དུ་འབྱོར་ཡོད། སྤྱིར་ན་གསར་བཏོད་ཡོད་ཚད་ཀྱི་ན་ཚོད་བྱིས་པའི་
དུས་ན་ཡོད་མོད་ཁོང་ལ་གསར་བཏོད་འདི་ནི་སྟོན་ཁའི་དུས་སུ་སྨིན་པའི་སིལ་ཏོག་
མངར་མོ་ཞིག་ཏུ་གྱུར་ཡོད། ཨ་ཕ་རྩེད་གྲོགས་ལྷ་མོ་ལ་བགོ་འདོད་པ་དང་། ལྷམ་ཆུང་གི་སྣ་
མགོར་ཨི་ཁུང་གཉིས་བརྟོལ་ནས་མཐེབ་ཆེན་གློག་སྒྲོན་དུ་སྤྲོད་འདོད་པ་སོགས་བྱིས་
ས་བྱིས་པའི་
སེམས་ཁམས་དང་བྱིས་པའི་ཚོར་བ། བྱིས་པའི་འཇིག་རྟེན་ལས་འཇིག་རྟེན་གཞན་ཞིག་
ལ་བློས་བསླངས་བྱས་པ་སོགས་ལ་བསམ་ན་ཁོང་ནི་ངེས་པ་དོན་གྱི་ཚོར་འདུ་དབྱངས་སུ་
བསླེས་པའི་མཁན་པོ་ཞིག་ཡིན་པ་ཤེས་ཐུབ།
སྤྱིར་ན་སྙན་ངག་ལས་རང་གི་འགྱུར་བ་ཐོན་ན་དེ་ནི་སྙན་ངག་ལེགས་པོ་ཞིག་ལ་
8(0)



གངས་སེང་འཚོལ་བ།
བརྩི་ཆོག་ལ་གཞན་གྱི་འགྱུར་བ་འོ་མ་བཞིན་དུ་འཛུམ་པར་བྱ་ཐུབ་ན་དེ་ནི་ངེས་པ་དོན་གྱི་
སྙན་ངག་པ་ཞིག་ཏུ་བཤད་ཆོག བྱ་མདོ་རབ་རྒྱས་ལགས་ལ་མཚོན་ན་གཞན་གྱི་འགྱུར་
བའི་མེ་ཏོག་མཛུབ་མོས་བཏོགས་ནས་ནམ་མཁའི་སྐར་མར་མཆོད་པའི་དབྱངས་སུ་
སྦྲེངས་ཐུབ་པ་འདི་ནི་ངོ་མ་བོད་ཀྱི་སྙན་ངག་གི་ལོ་རྒྱུས་སུ་ངའོ་དང་བཅས་བཀོད་ཆོག་པ་
ཞིག་རེད། ད་ལྟའི་བོད་ཀྱི་སྙན་ངག་དཔྱད་བརྗོད་པ་ཚོས་སྙན་ངག་གི་འགྱུར་བ་ནི་སྙན་
ངག་པ་རང་ཉིད་ལས་གཞན་གྱི་འགྱུར་བ་འབྱུང་མི་ཐུབ་པར་བཤད་པ་དེ་ཡང་དཔྱད་
བརྗོད་ཀྱིས་སྙན་ངག་གི་རྗེས་མ་ཆོད་པའི་ཀུ་ཅོ་ཁོ་ན་ཡིན་པ་ཡང་གསལ་བོར་བསྟན་ཡོང་།
བྱ་མདོའི་རབ་རྒྱས་ཀྱི་སྙན་ངག་ལ་ལར་ཚིག་གི་སྡེབ་སྦྱོར་ངོས་ནས་སྐྱོན་ཆ་ཡོད་
ཀྱང་སྤྱི་ཆ་ནས་ཁོང་གི་སྙན་ངག་ནི་གཏེར་ཁ་ཞིག་ཡིན་ལ། གཏེར་ཁ་དེ་ནི་དབྱངས་ཀྱིས་
བསླེས་པའི་གཏེར་ཁ་ཞིག་དང་བརྩེ་བས་བསླེས་པའི་གཏེར་ཁ་ཞིག ད་དུང་བསམ་བློའི་
གཏིང་ཟབ་པའི་གཏེར་ཁ་ཞིག་དང་། ཞར་ཞོར་ལ་གཞན་ལ་དྲན་སྐུལ་དང་། གཞེན་སྐུལ།
ན་ཟུག་སློང་བའི་གཏེར་ཁ་ཞིག་ཀྱང་ཡིན་ནོ། །གལ་ཏེ་བདག་ལ་ས་སྟོང་ཞིག་ནས་སྙན་
ངག་གི་དེབ་གཉིས་ཀློག་པའི་གདམ་ཀ་གཏོང་བར་སུ་ཞིག་གིས་སྐུལ་དུས་ངས་ཐེ་ཚོམ་ཅི་
ཡང་མེད་པར་འཇུ་སྐལ་བཟང་དང་བྱ་མདོའི་རབ་རྒྱས་ཀྱི་སྙན་ངག་གཉིས་གདམ་ངེས་
ཡིན།
ཡིན་ན་ཡང་། འདི་ནི་བདག་གི་བསམ་ཚུལ་ཙམ་ལས་ཀློག་པ་བོ་དག་གིས་ཀྱང་
འདི་བཞིན་མྱང་དགོས་ཞེས་ཁ་ཚོན་བཅད་པ་ཞིག་གཏན་ནས་མིན་ཏེ། ལ་ལའི་སྣང་བ་ལ་
ལའི་མུན་པར་འཛིན་པ་དང་། ལ་ལའི་རྣག་ཁྲག་ལ་ལར་བདུད་རྩིར་སྣང་བ་ཡང་སྲིད་པ་
རང་རང་གི་སྣང་ཞེན་འགོག་པའི་ཨུ་ཚུགས་བྱེད་དོན་ཅི་ཡང་མེད་དོ། །
པས་
81



ཤེས་རབ་ཀྱི་ཚོམས།
གཡུང་དྲུང་བོན་གྱི་དཔེ་ཚོགས་པར་དུ་བསྐྲུན་པར་ཕུལ་བའི་གཏམ།
ད་ལྟ་ནང་བ་སངས་རྒྱས་པ་ལ་དད་པའི་བོད་མང་བོ་བོན་ལ་ཆ་རྒྱུས་མེད་ལ་བོན་
པོ་མང་བོ་ཞིག་ཀྱང་བོན་གྱི་གཞི་ལམ་འབྲས་གསུམ་གྱི་རྣམ་གཞག་ལ་ཆ་རྒྱུས་མེད་པས་
བོན་པོ་ཡིན་ན་ཕྱི་རོལ་པའི་ཆོས་ལོག་ཅིག་ཏུ་འཛིན་བཞིན་ཡོད་པ་རེད། བདག་ཀྱང་བོན་
གྱི་གཞུང་དག་ལ་འབྲེལ་འདྲིས་མ་བྱུང་བའི་སྔ་རོལ་ཏུ་དེ་ལྟ་བུ་ཞིག་ཡིན་པ་སྨོས་མ་དགོས།
རིག་གསར་སྐབས་སུ་བདག་གི་དགེ་རྒན་དམ་པ་སྨྲ་བའི་སེང་ཆེན་ཀླུ་ཚང་དགེ་
འདུན་རྒྱ་མཚོ་མཆོག་དང་གཡུང་དྲུང་བོན་གྱི་བསྟན་འཛིན་ཆེན་མོ་གཡུང་དྲུང་བསྟན་པ་
འབྲུག་གྲགས་གཉིས་མི་ངན་རིགས་བཞིའི་གྲས་སུ་བརྩིས་ནས་འཐབ་རྩོད་བྱེད་ཀྱིན་པའི་
སྐབས་ཤིག་ལྷན་དུ་བཞུགས་ནས་གྲུབ་མཐའི་སྐོར་ལ་བགྲོ་གླེང་མང་བོ་བྱས་མྱོང་ལ། རྗེས་
སུ་སྲིད་ཇུས་གུ་ཡངས་སུ་སོང་བའི་སྐབས་ཤིག་བདག་གི་དགེ་རྒན་དམ་པ་མཆོག་གིས་
གཡུང་དྲུང་བོན་གྱི་བསྟན་འཛིན་ཆེན་མོས་ངོ་སྤྲོད་བཞིན་ཚུལ་ཆེན་ལམ་རིམ་ལ་གཟིགས་
ནས་ཁྱོད་ཚོ་བོན་པོ་འདི་ལྟར་འགྲོ་བཞིན་ཡོད་ན་ང་ཚོ་ལ་ཁྱད་པར་མི་འདུག་ཅེས་
གསུངས་མྱོང་།
ཁོང་གིས་རྗེས་སུ་བདག་ལ་དེའི་སྐོར་གསུངས་པས་བདག་གིས་ཀྱང་དཔེ་ཆ་དེ་ལ་
བལྟ་འདོད་པའི་ཀུན་སློང་དབང་མེད་དུ་སྐྱེས་བྱུང་། རྗེས་སུ་བདག་གིས་མ་བསམ་ས་ནས་
ཚུལ་ཆེན་ལམ་རིམ་ལག་ཏུ་སོན་ནས་མགོ་ནས་མཇུག་བར་ཞིབ་མོས་བཀླགས་པས་བདག་
ལ་ངེས་ཤེས་ཆེན་པོ་བྱུང་། དེ་བས་ངས་བན་བོན་གཉིས་ཀྱི་ལམ་རིམ་ཞིབ་བསྡུར་ཞིག་བྱེད་
ཨེ་ཐུབ་སྙམ་ནས་ཡོད་དུས་སློབ་ཆེན་གྱི་ཞིབ་འཇུག་སློབ་མའི་འཛིན་གྲྭ་ཞིག་ལ་དཔེ་ཆ་དེ་
བྱིན་ནས་ལས་བཅོལ་ནས་ཡུན་རིང་འགོར་མོད། ད་དུང་མཐོང་ལམ་དུ་མངོན་མ་བྱུང་།
དེའི་རྗེས་བོན་གྱི་ཚད་མ་དང་ཕར་ཕྱིན་མངོན་པ་སོགས་དཔེ་ཆ་མང་བོ་ཞིག་
82



གངས་སེང་འཚོལ་བ།
བཀླགས་མྱོང་བས་བོན་གཞུང་གི་བོན་དང་ང་ཚོའི་བསམ་ངོ་ན་ཡོད་པའི་བོན་གཉིས་ལ་
གནམ་སའི་ཁྱད་པར་ཡོད་པ་ཤེས་སོང་། ང་ཚོས་གསལ་བོ་ཞིག་བཤད་ཆོག་པ་ནི་བོན་དང་
གཡུང་དྲུང་བོན་གཉིས་མི་འདྲ་ལ། བོན་ཕྱི་བ་དང་བོན་ནང་བ་གཉིས་ཀྱང་གཏན་མི་འདྲ་
བས་བོན་ནང་བ་སྟེ་གཡུང་དྲུང་བོན་པོ་ནི་འཚེ་མེད་སྙིང་རྗེ་རབ་ཏུ་ཕྱེ་བའི་བསྟན་པ་ ཡིན་
ལ། ལྟ་བ་བཀར་བཏགས་ཀྱི་ཕྱག་རྒྱ་བཞི་ཁས་ལེན་པ་ལ་བསམ་ན་གནད་མང་བོ་ཞིག་
གསལ་བོར་འབྱིན་ནུས། ལྷག་པར་མགོ་སྐྱབས་འགྲོ་ནས་མཇུག་ཟུང་འཇུག་གི་བར་ཞིབ་
མོ་ཞིག་བསྡུར་ཐུབ་རྒྱུ་ན་ཟབ་མོའི་གཏེར་ཁ་ཞིག་འབྱེད་པར་གདོན་མི་ཟ།
དེ་བས་ཕྱིའི་རྣམ་པ་ནི་ཕྱིའི་རྣམ་པ་ཞིག་ཡིན་པས་ནང་གི་ཟབ་མོའི་དོན་ལ་བསམ་
དགོས་ལ། ཟབ་དོན་དེ་དག་ཇི་འདྲ་ཞིག་ཡིན་མིན་དེའི་ཐུན་མོང་མ་ཡིན་པའི་གཞུང་
ལུགས་ལ་བལྟ་དགོས་པ་རེད། དེ་ཐུན་མོང་མ་ཡིན་པའི་ཟབ་པའི་གནད་མ་ཤེས། ཡངས་
པའི་དོན་མི་བསམ་པ་
མ་པ་ནི་བླུན་པོའི་སྤྱོད་པ་ཡིན་པས་ད་རེས་གཡུང་དྲུང་བོན་གྱི་ལྟ་སྒོམ་
སྤྱོད་གསུམ་དང་གཞི་ལམ་འབྲས་གསུམ་སྟོན་པའི་བསྟན་བཅོས་དྭངས་མ་མང་བོ་ཕྱོགས་
གཅིག་ཏུ་བསྡུས་ནས་དཔེ་ཚོགས་ཤིག་བསྐྲུན་པ་འདི་ནི་གཡུང་དྲུང་བོན་གྱི་བསྟན་འཛིན་
དག་ལ་མཚོན་ན་བསྟན་པའི་རྒྱལ་མཚན་མཁའ་རུ་སྒྲེང་བ་ཡིན་ལ། ཉམས་བཞེས་ལྷུ་རུ་
ལེན་པའི་གཡུང་དྲུང་བ་དག་ལ་མཚོན་ན་བདུད་རྩིའི་ཉིང་ཁུ་འཁྱིལ་བའི་རོལ་མཚོ་ཞིག་
ཡིན། བདག་དང་བདག་ལྟ་བུའི་གཡུང་དྲུང་བོན་གྱི་ཕྱི་རོལ་ན་ཡོད་པ་དག་ལ་མཚོན་ན་
སྔར་མེད་ལྟད་མོར་ལྟ་བའི་རྒྱང་མཐོང་ཞིག་ཡིན་ལ། གཡུང་དྲུང་བོན་ལ་ཞིབ་འཇུག་བྱེད་
པའི་ཞིབ་འཇུག་པར་མཚོན་ན་མེད་དུ་མི་རུང་བའི་གཏེར་ཁ་ཞིག་ཡིན་པས་དཔེ་ཚོགས་
འདི་པར་དུ་བསྐྲུན་པ་ལ་རྗེས་སུ་ཡི་རངས་བཅས་ཆེད་དུ་བཀྲ་ཤིས་བདེ་ལེགས་ཞུ།
མང་ར་ནས 20 1 0ལོའི་ཧོར་ཟླ་དང་བོའི་ཚེས 1 0ལ་ཕུལ།
83



ཤེས་རབ་ཀྱི་ཚོམས།
སློབ་གསོ་བ་ཞིག་གི་བློ་གྲོས་ལས་ཐོན་པའི་གསེར་གྱི་གཏེར་ཁ།
གཞན་དོན་གྱི་ཆེད་དུ་གསོན་པའི་མི་ཞིག་ཡིན་ན། ཁོང་གི་གསུང་བཤད་ནི་ཁོང་གི་
བློ་གྲོས་ལས་ཀྱང་རིན་ཐང་བྲལ་བ་ཞིག་སྟེ། བློ་གྲོས་ཀྱི་དྭངས་མ་ལས་བྱུང་ཞིང་འགྲོ་བའི་
རྨོངས་པ་སེལ་བར་བྱེད་པའི་རྐྱེན་གྱིས་ཡིན་པས་སོ། །དེ་བས་ང་ཚོས་འཇིག་རྟེན་འདིའི་
སྐྱེས་བུ་ཆེན་པོ་དག་གི་གསུང་བཤད་ལ་སློབ་པ་ནི་དེ་དག་གི་ཐུགས་ཀྱི་མཁྱེན་པ་དང་བློ་ཡི་
རྣམ་དཔྱོད། ཕན་པའི་ལྷག་བསམ་ལ་སློབ་སྦྱོང་བྱེད་པའི་ཆེད་དུ་ཡིན་པས། སྐྱེས་བུ་ཆེན་
པོ་དེ་དག་གི་གསུང་གི་ཟེགས་མ་རེ་རེ་ཡང་རིན་ཐང་བྲལ་བའི་ནོར་བུ་ཇི་བཞིན་སྙིང་གི་
ནོམ་དུ་བསག་འོས་ལ། མིག་གི་དཔལ་དུ་བསྟེན་འོས་པ་ཞིག་ཡིན།
བདག་ཅག་གི་སྟོན་པ་འཇིག་རྟེན་དུ་བྱོན་པའི་དགོས་པ་ཡང་གདུལ་བྱའི་ཆེད་དུ་
ཡིན་ལ། ཁོང་གིས་གདུལ་བྱའི་ཆེད་དུ་མཛད་པ་སྣ་ཚོགས་ཤིག་མཛད་ཡོད་ན་ཡང་།
མཛད་པ་ཐམས་ཅད་ལས་མཆོག་ཏུ་གྱུར་པ་གསུང་གི་མཛད་པ་ཡིན། ཁོང་གི་གསུང་གི་
ཟེར་མ་རེ་རེས་འཇིག་རྟེན་གྱི་མུན་པ་མཐའ་དག་སེལ་བར་བྱེད་ཅིང་འགྲོ་བའི་སྡུག་
བསྔལ་མཐའ་དག་འཇོམས་པར་བྱེད། དེ་བས་རྗེ་བླ་མས། མཛད་པ་ཀུན་ལས་གསུང་གི་
ནི། །མཛད་པ་མཆོག་ཡིན། །ཞེས་གསུངས་པ་ནི་ཇི་འདྲའི་གནད་དུ་བབས་པའི་ལེགས་
བཤད་ཅིག་རེད་ཨང་།
ཕངས་པ་ཞིག་ལ་ང་ཚོའི་བོད་ཀྱི་བསམ་བློ་བ་སྟེ་མི་རིགས་ཀྱི་བདེ་སྡུག་ཁུར་དུ་
འདེགས་པའི་དཔའ་བོ་དང་། རྨོངས་པ་སེལ་བའི་རྟ་བདུན་ཉི་མ་ལྟ་བུའི་སྐྱེས་བུ་ཆེན་པོ་
མང་བོ་ཞིག་གིས་གསེར་གྱི་ཐུར་མ་བཞིན་གནད་ཀྱི་མདུད་པ་བཀྲོལ་ཞིང་། མཁའ་ཡི་ཉིན་
བྱེད་བཞིན་རྨོངས་པའི་མུན་པ་སེལ་བའི་གསུང་བཤད་མང་དུ་གནང་བ་ཡང་སྐབས་དེའི་
སྐུ་དངོས་ཀྱི་གདུལ་བྱ་དག་གིས་སྤྱོད་ཡུལ་དུ་སྨིན་པ་ལས། བརྒྱུད་པའི་གདུལ་བྱ་དག་གི་
ཆེད་དུ་ཡི་གེའི་རིས་སུ་བཀོད་ནས་གངས་རིའི་རིག་པའི་ནོམ་དུ་འཇོག་མ་ཐུབ་ལ། མིག་
བཞིན་གཅེས་པར་བཟུང་ནས་ཕྱིས་འབྱུང་གི་སྐལ་ལྡན་དག་གི་སྐལ་བར་ཡང་འབྱུང་མ་
84



གངས་སེང་འཚོལ་བ།
ཐུབ།
བློ་གྲོས་དང་རྣམ་དཔྱོད་ལས་ཐོན་པའི་རིན་ཐང་བྲལ་བའི་ནོར་བུ་རྣམས་ལ
ལེགས་པར་གཅེས་ཤིང་། ནོར་བུ་ནོར་བུའི་ཚོད་དུ་མ་བཞག་པའི་འགྱོད་པ་བསབ་ཐབས་
བྲལ་བ་ཞིག་ཀྱང་རེད། འགྱོད་པ་འདི་ལས་བལྟས་ན་ང་ཚོར་དབུལ་བ་ནི་རིན་ཐང་བྲལ་
བའི་གསུང་གི་ནོར་བུ་ཡོད་ཚད་ཟིན་བྲིས་སུ་བཀོལ་ནས་གཞན་གྱི་སྤྱན་སྔར་འབུལ་བའི་
ལས་ཀ་རླབས་པོ་ཆེ་དེ་བཏང་སྙོམས་སུ་བཞག་པའི་སྲོལ་ཀ་ཞིག་རེད་སྙམ།
དེ་བས་ཤེས་རིག་ནོར་བུ་གླིང་གི་བསམ་བློ་དང་རྣམ་དཔྱོད་གཉིས་འཛོམས་ཀྱི་
དགེ་རྒན་པད་མ་རྡོ་རྗེས་ཚུལ་དེས་ཐུགས་ལ་བརྣགས་ནས། སློབ་བུ་དག་གི་དབུ་ཁྲིད་དེ་
སློབ་གསོ་བ་ཆེན་མོ་འཇིགས་མེད་རྒྱལ་མཚན་མཆོག་གི་གསུང་བཤད་འཚོལ་སྡུད་ཕྱོགས་
བསྒྲིགས་ཀྱི་ལས་གཞིའི་ཆེན་པོ་འདི་སྒྲུབ་པ་ཤེས་པས། དབང་མེད་དུ་སྤྲོ་བ་ཆེན་པོ་ཞིག་
རྒྱས་ཤིང་རྗེས་སུ་ཡི་རང་དང་བཅས་བཀྲ་ཤིས་ལེགས་བརྗོད་ཕུལ་བ་ཡིན།
སློབ་གསོ་བ་ཆེན་མོ་འཇིགས་མེད་རྒྱལ་མཚན་མཆོག་ནི་དུས་རབས་འདིར་བྱུང་
བའི་བོད་ཀྱི་སློབ་གསོའི་བསམ་བློ་བ་ཆེན་མོ་ཞིག་ཡིན་ལ། མི་ཚེའི་སློབ་གསོའི་ཆེད་དུ་
གཏོང་བའི་སློབ་དཔོན་ཆེན་མོ་ཞིག་ཀྱང་ཡིན། དེ་མ་ཟད་བོད་དུ་ཚོང་ལས་དང་དཔལ་
འབྱོར་གྱི་བློ་སྒོ་འབྱེད་ཅིང་སྟོང་བསམ་ལང
པ་ལག་ལེན་དུ་འདེབས་པའི་དངོས་ཡོད་བེད་སྤྱོད་
རིང་ལུགས་པ་ཞིག་ཀྱང་ཡིན། ལྷག་པར་སྟོང་བསམ་སྟོང་བསམ་དུ་གཏོང་བའི་མི་རིགས་
འདིའི་ཁྲོད་དུ་ཁོང་ནི་སྟོང་བསམ་ལག་ལེན་དུ་བསྒྱུར་ཅིང་། ལག་ལེན་ལས་འབྲས་བཟང་
དུ་བསྒྱུར་བ་མ་ཟད། དངོས་ཡོད་བདེན་པ་རུ་སྒྱུར་བའི་མཁན་པོ་ཞིག་ཀྱང་ཡིན་
ང་ཚོས་སློབ་དཔོན་འཇིགས་མེད་རྒྱལ་མཚན་མཆོག་ལ་འབྲེལ་འདྲིས་བྱས་ནས་
ཤེས་པ་ནི་ཁོང་གི་བློ་གྲོས་ནི་བོད་ཀྱི་སློབ་གསོ་ཡིན་ལ་བོད་ཀྱི་སློབ་གསོ་ནི་ཁོང་གི་མི་ཚེ་
ཡིན་པ་དེ་རེད། ད་དུང་ཁོང་གི་དཔལ་འབྱོར་དང་ཚོང་ལས་གཉེར་བའི་ངལ་བ་དེ་དག་
ཀྱང་ཁོང་གི་སློབ་གསོའི་བསམ་བློའི་ཆ་ཤས་ཤིག་སྟེ། སྙིང་བོ་མེད་པའི་དཔལ་འབྱོར་དེ་ནི་
རིན་ཐང་བྲལ་བའི་སློབ་གསོའི་ཆེད་དུ་གཏོང་ཞིང༌། སློབ་གསོའི་མི་ཚེ་འདིར་ཁོང་གིས་བློ་
སྒོ་འབྱེད་པའི་ཡུལ་ནི་སློབ་མ་ཁོ་ན་མ་ཡིན་པར་རྨོངས་པ་ཆེན་པོས་བློ་གྲོས་ལ་ལྕགས་ཟ་
བརྒྱབས་པའི་སྤྱི་ཚོགས་དེ་དག་ཡིན་ལ། ཁོང་གི་རེ་བ་ནི་ལྕགས་ཀྱི་སྒོ་ཟྭ་དེ་ནང་དུ་བློ་གྲོས་
ཀྱི་གསེར་ནག་གི་གཏེར་ཁ་དེ་འདོན་པའི་ཆེད་དུ་རེད། དེའི་ཆེད་དུ་བློ་གྲོས་ལག་ལེན་ལ་
85



ཤེས་རབ་ཀྱི་ཚོམས།
བཏབ་ཅིང་། ལག་ལེན་གྱི་འབྲས་བུ་མིག་གི་ལྟད་མོ་རུ་དྲངས་ནས། རིག་པའི་ལྡེ་མིག་ཅིག་
བསྐྲུན་པ་དེ་རེད། དེ་ནི་ཁོང་གི་བློ་གྲོས་དང་བརྩོན་པ་རེད།
ཁོང་གིས་བསྐྲུན་པའི་རིག་པའི་ལྡེ་མིག་དེས་རྨོངས་པའི་ལྕགས་ནག་གི་སྒོ་ཟྭ་དེ་
དག་ཡོངས་སུ་ཕྱེས་བྱུང་། ད་ལྟ་རོང་འབྲོག་གི་རྒན་པོ་དེ་དག་ཀྱང་ལོ་ན་གཞོན་པའི་
གསར་བུ་ཞིག་དང་འདྲ་བར་ཁོང་གི་བློ་གྲོས་ཀྱི་འོད་ཟེར་དེ་ལས་རང་ཉིད་ཀྱི་མདུན་ལམ་
མཐོང་ཨེ་ཐུབ་རེ་བཞིན་ཡོད། དེ་ནི་ཁོང་གི་རེ་བ་ཡིན་ལ་ང་ཚོའི་མི་རིགས་འདིའི་མདུན་
ལམ་ཀྱང་རེད། འདི་ལྟ་བུའི་སྐལ་བཟང་ཞིག་ཤར་བ་འདིས་ཁོང་ཚོའི་བུ་ནི་ཁོང་གི་རེ་བ་
བཞིན་བློ་གྲོས་དང་རྣམ་དཔྱོད་ལྡན་པའི་གངས་རིའི་ཕོ་རྒོད་རེ་ཡིན་ལ། ཁོ་ཚོའི་བུ་མོ་ཁོང་
གི་ཐུགས་སྨོན་བཞིན་གངས་རིའི་མཛངས་མ་རེར་འགྱུར་བ་དེ་ཡིན།
དེ་ནི་ང་ཚོས་ཁོང་གི་ཐུགས་བསྐྱེད་ལས་བྱུང་བའི་ཤེས་རིག་ནོར་བུའི་གླིང་དང་།
རྩྭ་ཐང་བུ་མོའི་སློབ་གྲྭ་ལ་གཟིགས་ན་མིག་གིས་མཐོང་འོང་ལ། དེ་དག་གི་མ་འོངས་པའི་
མདུན་ལམ་ལ་བསམ་ན་ཡིད་ལ་འཁོར་ཡོང་བ་ཞིག་རེད། མིག་གིས་མཐོང་ཞིང་ཡིད་ལ་
འཁོར་ཡོང་བའི་གནས་ཚུལ་འདི་ནི་བཀྲ་ཤིས་པའི་ལྷ་རྔ་ཇི་བཞིན་གངས་རིའི་ཞིང་འདིའི་
ཚེ་སྲོག་གི་ཆེད་དུ་གསོན་བཞིན་ཡོད། ཡན་ལག་བརྒྱུད་ལྡན་གྱི་རྫ་ཆབ་བཞིན་སཱ་ལའི་སྨན་
ལྗོངས་འདིའི་སྙིང་ཁོང་གི་གསོས་སུ་བཞུར་གྱིན་འདུག
འདི་དག་ཡོད་ཚད་ཁོང་གི་བློ་གྲོས་དང་རྣམ་དཔྱོད་འཁྱིལ་བའི་གསུང་བཤད་ཀྱིས་
དྲངས་ནས་ཡོང་ལ། འདི་དག་ཡོད་ཚད་ཁོང་གི་ལྷག་བསམ་དང་བརྩོན་པ་ལས་བསུ་འོང་
བ་ཡིན། དེ་བས་ཁོང་གི་གསུང་བཤད་ནི་གསེར་གྱི་ལྡེ་མིག་གསོན་པོ་ཞིག་ཡིན་ལ། ལྡེ་མིག་
འདིས་བློ་གྲོས་དང་རྣམ་དཔྱོད་ལ་ལྕགས་ཟྭ་བརྒྱབས་པའི་གཏེར་ཁ་དེ་དག་འབྱེད་ཐུབ་པ་
སོམ་ཉི་དང་བྲལ་བ་ཞིག་རེད།
སྤྱིར་ན་མི་ཞིག་གི་རྣམ་དཔྱོད་དང་བློ་གྲོས་ནི་མིའི་དེའི་གསུང་བཤད་ལས་མངོན་
འོང་ལ། སྐྱེས་བུ་ཆེན་པོ་ཞིག་ཡིན་ན་ཁོང་གི་བློ་གྲོས་དང་རྣམ་དཔྱོད་ཀྱི་གསེར་གྱི་ཐིགས་
པ་རེ་རེ་གསུང་གི་བདུད་རྩིའི་བཅུད་དུ་གཏམས་ཡོད། མི་ནི་བློ་གྲོས་ཀྱི་ཆེད་དུ་གསོན་པ་
ཡིན་ལ་མིའི་བློ་གྲོས་གཞན་དོན་གྱི་ཆེད་དུ་འཚོ་བ་ཡིན། དེ་བས་བློ་གྲོས་བྲལ་བའི་མི་ཞིག་
འཇིག་རྟེན་དུ་གསོན་པའི་སྙིང་བོ་དབེན། བློ་གྲོས་ཀྱི་ཆེད་དུ་མི་ཚེ་ཐོས་པ་སྐྱེལ་ཞིང༌།
གྲོས་ཀྱི་ཆེད་དུ་བདེན་པ་འཚོལ་བའི་ཤེས་རབ་ལ་འབད་པ་ཡིན། བློ་གྲོས་ཀྱི་ཆེད་དུ་གནས་
86



གངས་སེང་འཚོལ་བ།
སྐབས་ཀྱི་བདེ་བ་དག་ཁྱད་དུ་བསད་པ་ཡིན། ལྷག་པར་བློ་གྲོས་ཀྱི་ཆེད་དུ་བློ་གྲོས་ཆེན་པོ་
དག་གི་བློ་གྲོས་ལས་ཐོན་པའི་ནོར་བུ་དེ་དག་ཐོས་པ་དང་བསམ་པ་གོམས་པ་བཅས་བྱེད་
པ་ཡིན།
དེ་བས་བློ་གྲོས་དང་རྣམ་དཔྱོད་འདོད་པའི་བློ་དང་ལྡན་པ་ཞིག་ཡིན་ན། ལག་ལེན་
དང་འབྲས་བཟང་ཟུང་དུ་སྦྲེལ་འདོད་པའི་ཕོ་རྒོད་ཅིག་ཡིན་འདོད་ན། མདུན་ལམ་དང་
བརྩོན་པ་བསྲེས་པའི་བློ་ལྡན་ཞིག་ཡིན་ན། རེ་བ་མངོན་དུ་བྱེད་པའི་ཕོ་རྒོད་ཅིག་ཡིན་ན།
སློབ་གསོ་བ་ཆེན་མོ་སློབ་དཔོན་འཇིགས་མེད་རྒྱལ་མཚན་གྱི་གསུང་བཤད་ཕྱོགས་
བསྒྲིགས་འདི་གཟིགས་པ་ནི་ཆེས་གལ་ཆེ་བ་ཞིག་སྟེ། སྐོམ་པས་གདུང་བའི་མི་ཞིག་ཡན་
ལག་བརྒྱད་ལྡན་གྱི་རྫ་ཆབ་ལ་འཕྲད་པ་དང་འདྲ་ལ། གཏོལ་ལ་བྲལ་བའི་མུན་ནག་གི་ཁྲོད་
དུ་གཟི་དཔལ་གྱིས་འཁྱུད་པའི་བཤུལ་ལམ་རིང་མོ་ཞིག་དང་འཕྲད་པ་ཇི་བཞིན་རང་ལ་
ཕན་ཞིང་ཀུན་ལ་སྨན་པ་ཞིག་ཡིན་ངེས།
དེ་བས་མཛངས་པའི་བློ་དང་ལྡན་ཞིང་། རིག་པའི་ནོར་གྱིས་ལྕི་བའི་དགེ་རྒན་པད་
མ་དོན་འགྲུབ་དང་ཁོང་གི་སློབ་བུ་བློ་ཡངས་པ་དག་གིས་ཡུན་རིང་བོར་བསྡུས་ཤིང་ཡི་
གེར་བཀོད་པའི་དཔེ་དེབ་འདི་ནི་སློབ་གསོ་བ་ཞིག་གི་འོད་ཀྱི་བློ་གྲོས་ལས་བྱུང་བའི་
གསེར་ནག་གི་གཏེར་ཁ་ཡིན་པས། མི་རིགས་ཀྱི་ངོས་ནས་བསམ་ནའང་འདྲ། སློབ་གསོའི་
ཐད་ནས་གླེང་ནའང་འདྲ། ལྷག་བསམ་གྱི་ཆ་ནས་བལྟས་ན་ཡང་འདྲ། བློ་སྒོ་འབྱེད་པའི་
ཕྱོགས་ནས་བཤད་ན་འདྲ། འདིའི་དོན་གྱི་སྙིང་བོ་ནི་ཆེས་རིན་ཐང་དང་བྲལ་བ་ཞིག་ཡིན་
པས། ཀློག་པ་པོའི་ངོས་ནས་ཆེད་དུ་བཀའ་དྲིན་ཞུ་དགོས་པ་ཞིག་རེད།
མདོར་ན། བློ་གྲོས་དང་བརྩོན་པ། མི་ཚེ་བཅས་ཡོད་ཚད་སློབ་གསོའི་ཆེད་དུ་
གཏོང་བའི་དམ་པ་འདིའི་གསུང་བཤད་ནི་ཁོང་གི་བློ་གྲོས་དང༌། སློབ་གསོ། སྤོབས་པ་
བཅས་རང་གཟུགས་སུ་ཐོན་པ་ཞིག་དང་ཁོང་གི་ལག་ལེན་ལ་འདེབས་བཞིན་པའི་རྔུལ་
ཆུས་བསླེས་པའི་ཨུ་དུམ་ཝ་རའི་མེ་ཏོག་ཆུན་པོ་ཞིག་ཡིན་པས། གངས་རིའི་ལྗོངས་འདིར་
བསུང་ཞིམ་གྱིས་ཁྱབ་པར་བྱས་ནས་མི་འདོད་གདུང་བ་སྣ་ཚོགས་སེལ་ཐུབ་པར་གདོན་མི་
2011 ལོའི་བོད་ཟླ 2 པའི་ཚེས་ལ་ཤེས་རིག་ནོར་བུའི་གླིང་དུ་བྲིས་སོ། །
87



ཤེས་རབ་ཀྱི་ཚོམས།
ལེགས་སྐྱེས།
《དཔུང་རྡང》གི་སྔོན་འགྲོར་བྲིས་པ།
མི་རིགས་སྲུང་སྐྱོབ་བྱེད་པ་ལ་མི་རིགས་དེ་རིག་གནས་སྲུང་སྐྱོབ་བྱེད་དགོས་ལ། མི་
རིགས་ཡར་རྒྱས་སུ་གཏོང་བ་ལ་རིག་གནས་ཡར་རྒྱས་སུ་གཏོང་དགོས། གལ་ཏེ་རིག་
གནས་བོར་ནས་མི་རིགས་ཡར་རྒྱས་སུ་གཏོང་འདོད་པ་ནི་མི་རིགས་ཀྱི་སྲོག་རྩ་བོར་ནས་
མི་རིགས་ཀྱི་ཡར་རྒྱས་སུ་བརྩོན་པ་ཉག་གཅིག་ཏུ་ཟད།
མི་རིགས་ཀྱི་རིག་གནས་ལ་སྲུང་སྐྱོབ་དང་དར་སྤེལ་བྱེད་པའི་འགན་འཁུར་ནི་མི་
རེ་རེར་ཡོད་དེ། འགན་འཁུར་དེ་ནི་གནས་ལུགས་བཤད་མི་དགོས་པའི་གནས་ལུགས་
ཤིག་རེད། འོན་ཀྱང་གནས་ལུགས་འདི་ངེས་པ་ཤིན་ཏུ་དཀའ་སྟེ། ཕྱུགས་རྫི་དག་གིས་
བོད་ཀྱི་རིག་གནས་དར་སྤེལ་དུ་ཇི་ལྟར་གཏོང་ངམ། ཉིན་མཚན་དབྱེར་མེད་དུ་ཞིང་
ལས་ལ་རོལ་བའི་ཞིང་བ་དང་། མི་ཚེ་ཚོང་ལ་རོལ་བའི་ཚོང་བ་དག རྒྱལ་ཁབ་ཀྱི་བྱ་བ་
ལས་པའི་ལས་བྱེད་དག དེ་དག་ལ་རང་རང་གི་བྱ་བ་རེ་ཡོད་པ་དང་རང་རང་གི་བྱ་བ་
དེ་རང་རང་གི་ལས་ཀའི་གཙོ་བོ་ཡིན་པའི་རྐྱེན་གྱིས་མ་ཡིན་ནམ་སྙམ་ངེས།
འོན་ཀྱང་སློབ་གསོ་ཞེས་པ་ནི་སློབ་མ་དག་དང་དགེ་རྒན་དག་ཁོ་ནའི་ལས་ཀ་མ་
རེད། བོད་ཀྱི་མི་རེ་རེས་ནུས་པ་མ་བཏོན་ན་བོད་ཀྱི་སློབ་གསོ་ཡར་རྒྱས་སུ་གཏན་ནས་
འགྲོ་མི་ཐུབ། དེ་ཡང་དཔོན་པོས་སློབ་གསོའི་བྱ་བའི་ནན་གྱིས་འཛིན་དགོས། ཕ་མས་བུ་
ཕྲུག་སློབ་གསོ་མྱང་བར་དམིགས་སུ་འཛིན་དགོས། ཚོང་བས་རྒྱུ་ནོར་གྱིས་སློབ་གསོ་ལ་
རོགས་སྐྱོར་བྱ་དགོས་པ་སྟེ། མདོར་ན། མི་རེ་རེའི་རང་གི་ནུས་པ་ཕྲ་མོ་ཙམ་ཡང་བོད་ཀྱི་
སློབ་གསོའི་སྟེང་དུ་སྤྱད་དགོས་པ་རེད།
རྒྱ་ནག་ལ་མཚོན་ན་སྔོན་ནས་ད་ལྟའི་བར་དུ་ཕྱུག་པོས་དཔལ་འབྱོར་གྱི་རྒྱབ་སྐྱོར་
བྱེད་པའི་ཡུལ་གཙོ་བོ་ནི་མཁྱེན་རྒྱ་ཡངས་པའི་ན་གཞོན་ཤེས་ཡོན་ཅན་ཞིག་གསོ་སྐྱོང་བྱ་
རྒྱུ་དེ་ཡིན་ལ། ན་གཞོན་དག་གིས་ཕྱུག་པོའི་སྒོར་མོ་དང་ཡུལ་མིའི་རེ་བ་བཟུང་ནས་ཕྱི་
88



ཛངས་ང
གངས་སེང་འཚོལ་བ།
རྒྱལ་ལ་སློབ་སྦྱོང་བྱེད་དུ་འགྲོ་བཞིན་ཡོད། དེ་ལྟར་སློབ་སྦྱོང་བྱེད་དུ་འགྲོ་བའི་དམིགས་
ཡུལ་ཡང་རང་གི་མི་རིགས་དང་རྒྱབ་ཁབ་སྐྱོབ་པའི་ཆེད་དུ་རེད།
འཛམ་གླིང་དམག་ཆེན་གཉིས་པའི་རྗེས་སུ་འཇར་པན་གྱིས་ཕམ་ཁ་ཆེན་པོ་མྱང་
མོད། ཁོ་ཚོའི་ཕམ་ཁ་དེ་རེ་བར་བསྒྱུར་ཏེ་བྱིས་པ་ནས་སློབ་གསོ་དམ་དུ་བཟུང་བས་སླར་
ཡང་རྒྱལ་ཁབ་ལ་སྟོབས་ཤུགས་རྒྱས་པ་རེད།
དེ་བས། རྒྱལ་ཁབ་ཅིག་ལ་མཚོན་ན་སློབ་གསོ་མེད་དུ་མི་རུང་བ་ཞིག་ཡིན་ལ། མི་
རིགས་ཤིག་ལ་མཚོན་ན་ཡང་སློབ་གསོ་མེད་དུ་མི་རུང་བ་ཞིག་ཡིན་པ་མ་ཟད། ཁྱིམ་ཚང་
ཞིག་ལ་མཚོན་ན་དེ་བས་ཀྱང་སློབ་གསོ་མེད་དུ་མི་རུང་བ་ཞིག་རེད།
ས་པ་ཞིག་ལ་རིག་པ་ནངས་པར་འཆི་ཡང་བསླབ་པ་མི་ཚེའི་སྙིང་བོར་འཛིན་
པའི་ང་ཚོའི་མི་རིགས་འདིས་ཡིག་རྨོངས་ཀྱིས་ཁེངས་ཤིང་འཆི་ཡང་རིག་པར་མི་སྦྱོང་
བའི་སྲོལ་ངན་ཞིག་ཆགས་འདུག་པ་འདིར་ཇི་འདྲར་སྐྱོ་ཨང་།
དེ་བས་སློབ་གྲྭར་སྒོ་ཐེམ་འགྲིམ་མ་མྱོང་བའི་རྨ་ཆུ་རྫོང་གི་ཧྲུའུ་ཅི་ཚེ་ཕྲུག་ཅེས་པའི་
རང་གི་མི་ཚེར་སློབ་གྲྭར་འགྲིམ་མ་མྱོང་བའི་ཕངས་པ་དེས་ཁོང་གི་མི་ཚེའི་ལས་ཀ་མང་
བོ་ཞིག་ལ་གེགས་རྒྱ་ཐེབས་ཤིང༌། ཡུལ་མིས་ཀ་ཁ་མི་ཤེས་པའི་སྤུན་ཟླ་དེ་དག་གིས་ཕ་
ཡུལ་དར་རྒྱས་སུ་འགྲོ་བའི་གོ་སྐབས་སྣང་མེད་དུ་འཇོག་བཞིན་པ་དེས་སྙིང་ན་བས།
ཁོའི་མིག་ཟུང་གི་རེ་བ་རེ་རེ་སློབ་གྲྭ་འགྲིམ་པའི་གོ་སྐབས་ཤོར་བའི་ཡུལ་མིའི་ན་གཞོན་
དག་གི་མདུན་ལ་ལྷུང་བཞིན་འདུག
དེའི་ཕྱིར་ཁོང་གིས་ཐབས་ཤེས་གསར་བ་ཞིག་དྲན་པ་ནི་ཐབས་སྣ་ཚོགས་ཀྱི་དབང་
གིས་ཡིག་ངོའི་མི་ཤེས་པའི་འབྲོག་ཕྲུག་དེ་དག་སློབ་གྲྭ་ཞིག་ལ་བསྐྱེལ་བ་དེ་རེད། དེ་བས་
སྤྱི་ལོ་ཉིས་སྟོང་ལྔ་ནས་ཁོང་གིས་རྨ་ཆུ་རྫོང་གི་སློབ་གྲྭ་འགྲིམ་པའི་གོ་སྐབས་ཤོར་བའི་
འབྲོག་ཕྲུག་མང་བོ་དང་རིག་གནས་སྦྱང་འདོད་ཆེ་བའི་གྲྭ་བ་ཁ་ཤས་གངས་ལྗོངས་ཤེས་
རིག་ནོར་བུའི་གླིང་དུ་བསྐྱེལ། དེ་མ་ཟད། ཁོང་གིས་གཙོ་བྱས་ཏེ་རྨ་ཆུ་རྫོང་ཏང་སྲིད་
ཀྱིས་ཐུགས་ཁུར་ཚད་མེད་བྱས་ཏེ་སློབ་ཡོན་བཅས་ཕྱོགས་གང་ལ་རོགས་སྐྱོར་བྱས།
ཕྱུགས་ཀྱི་ངོ་གདོང་འཚོ་བའི་ན་གཞོན་དེ་དག་གངས་ལྗོངས་ཤེས་རིག་གླིང་དུ་
སླེབས་ནས་རིམ་བཞིན་མི་རིགས་སློབ་གསོ་ལ་ངེས་ཤེས་རྒྱས་ཤིང་། རིག་གནས་ཀྱི་རིན་
ལ་གོ་རྟོགས་སད་དེ། ཁོ་ཚོའི་དུས་ཚོད་ཡོད་ཚད་སློབ་སྦྱོང་གི་ཕྱོགས་སུ་གཏོང་ཞིང་།
Og 2
89



ཤེས་རབ་ཀྱི་ཚོམས།
ཁོ་ཚོའི་འབད་པ་མཐའ་དག་སློབ་སྦྱོང་གི་ཕྱོགས་སུ་གཏོང་བཞིན་ཁོ་ཚོའི་མདུན་ལམ་ལ་
བལྟས་ཡོད་པའི་མིག་ཟུང་མང་བོ་དང་རེ་བ་དེ་དག་གི་ཆེད་དུ་རྟག་གུས་ཀྱིས་བརྩོན་
པས་གཡུར་དུ་ཟ་བཞིན་པའི་འབྲས་བཟང་ཞིག་ལ་སྙེག་གིན་འདུག
ད་ལོའི་ཤེས་རིག་ནོར་བུའི་གླིང་གི་མཐར་ཕྱིན་གྱི་ཁྲོད་དུ་ཡང་། རྨ་ཆུ་རྫོང་གི་སློབ་
མ་སྐྱ་སེར་ཉི་ཤུ་ཡོད་ཅིང་འདི་དག་གིས་ཟས་ཁམ་གང་མ་
ས་ཟས་ཁམ་གང་མཉམ་ཟ་དང་ལས་ཁེམ་གང་
མཉམ་ལས་བྱས་ཏེ་ལོ་ངོ་དྲུག་གི་བརྩོན་པ་དང་འབྲས་བུ་འཁྱེར་ནས་ཕྱིར་ཕ་ཡུལ་ལ་
ལོག་རྩིས་བྱེད་ཀྱིན་འདུག
ཁོ་ཚོ་ཕྱིར་ཕ་ཡུལ་དུ་ལོག་ཁར་ལོ་ངོ་དྲུག་ལ་རང་ཡན་དུ་མ་བསྡད་པའི་འབྲས་
རྟགས་སུ་ཕ་ཡུལ་ལ 《 དཔུང་རྡང》ཞེས་པའི་དེབ་ཆུང་འདི་ཕུལ་ཡོད་ལ། དེབ་འདི་ནི་
རང་མོས་སྙན་ངག་དང་ལྷུག་རྩོམ། ཚིགས་བཅད་བཅས་རྩོམ་ཐུང་དྲུག་ཅུས་གྲུབ་ཅིང་།
འདི་རེ་རེའི་ནང་དུ་སློབ་མ་འདི་དག་གི་རྣམ་དཔྱོད་དང་སྤོབས་པ་རེ་བ་དང་བརྩེ་དུང་
གིས་ཁྱབ་ཡོད།
ངས་དཔུང་རྡང་ལས་མཐོང་བ་ཁོའི་འབྲས་རྟགས་སུ་ཕུལ་བའི་ལེགས་སྐྱེས་ཙམ་མ་
ཡིན་པར་ཕྱིར་ཕ་ཡུལ་དུ་འཁྱེར་བའི་སྤོབས་པ་ཞིག་དང་། ཁོ་ཚོའི་མི་ཚེ་ལ་བཅངས་པའི་
རེ་བ་ཞིག ད་དུང་མདུན་དུ་བསྐྱོད་དགོས་པའི་རིག་པའི་འབོད་པ་ཞིག་ཡིན་པ་དེ་རེད།
དེ་བས། ང་ཁོ་ཚོ་ལ་ཡིད་ཆེས་ཡོད་དེ། ཁོ་ཚོའི་ཕྱིར་སླེབས་པ་ནི་མི་ཚེ་འདིར་སློབ་
མཐར་ཕྱིན་པ་ཞིག་མ་ཡིན་པར་གསར་དུ་སློབ་གྲྭ་གསར་བ་ཞིག་ཏུ་སློབ་སྦྱོང་བྱ་ངེས་པ་
དང་། ཁོ་ཚོའི་སློབ་སྦྱོང་ལས་བྱུང་བའི་རིག་པ་ཡོད་ཚད་ཕ་ཡུལ་དང་ཡུལ་མི་ཚོའི་ཆེད་དུ་
དབུལ་རྒྱུ་དེ་ཡིན།
ངས་འདི་ལྟར་བསམ་གྱིན་དགེ་རྒན་ངོས་ནས་བཤད་འདོད་པ་ནི་ད་དུང་ཡོན་ཏན་
ལ་སྦྱང་དགོས་ལ། མི་རིགས་དང་ཡུལ་མིའི་ཆེད་དུ་ཡོན་ཏན་ལ་སྦྱང་དགོས་པ་མ་ཟད།
མུ་མཐུད་དུ་རིག་པ་ནངས་པར་འཆི་ཡང་སྦྱང་དགོས་པ་དེ་ཡིན་ལ། རིག་པ་དེ་དག་རིག་
པ་ཙམ་དུ་མ་སོང་བར་མི་རིགས་དང་ཡུལ་མིའི་ཆེད་དུ་སྤྱད་དགོས་པ་དེ་ཡིན།
2011ལོའི་ཟླ5བར་རང་སྤྱིལ་དཔེ་མང་སྤུངས་པའི་དགའ་ཚལ་ནས་བྲིས།
90



གངས་སེང་འཚོལ་བ།
ངས་སྒྲུང་གཏམ་ཀློག་དུས་འདི་ལྟར་བསམ་གྱིན་ཡོད།
ཆོས་སྐྱོང་རྒྱལ་གྱི་སྒྲུང་ ་ག །ཏམ་གྱི་སྔོན་འགྲོ།
ང་ཆུང་དུས་སྒྲུང་གཏམ་བཀླག་པར་ཆེས་དགའ་བས། རིག་པའི་ལམ་དུ་འཇུག་
པར་བྱེད་མཁན་ཡང་སྒྲུང་གཏམ་ཡིན། སྒྲུང་གཏམ་ཀློག་གིན་ཀློག་གིན་སྒྲུང་གཏམ་འབྲི་
འདོད་ནས་ལོ་བཅོ་བརྒྱད་ལ་སླེབས་བར་དུ་སྒྲུང་གཏམ་ཆུང་འབྲིང་མང་བོ་ཞིག་བྲིས།
འོན་ཀྱང་། རྗེས་སུ་དུས་ཚོད་ཀྱི་དབང་གིས་སྒྲུང་གཏམ་བཀླགས་པ་ཆེས་ཉུང་མོད།
གཞན་གྱིས་རིན་ཐང་ཡོད་པའི་སྒྲུང་གཏམ་ཞིག་མཚམས་སྦྱོར་བྱས་ནས་དུས་ཚོད་ཅིག་
བཙལ་ནས་ངེས་པར་བཀླགས་པ་ཡིན།
ངས་བཀླགས་པའི་སྒྲུང་གཏམ་བོད་ནས་རྒྱ་དང་རྒྱ་ནས་ཕྱི་གླིང་གི་སྒྲུང་གཏམ་བར་
དུ་སོང་། ད་ལྟ་བསམ་དུས་སྒྲུང་གཏམ་ལ་ལ་ཉིན་མོ་གཏོང་སྤྱད་ཡིན་ལ་སྒྲུང་གཏམ་ལ་ལ་
རྟོགས་པ་རྒྱས་བྱེད་ཡིན་པའང་ཤེས་སོང་། རྟོགས་པ་རྒྱས་པར་བྱེད་ཅིང་བསམ་གཞིག་
སློང་བར་བྱེད་པའི་སྒྲུང་གཏམ་ཞིག་ཡིན་ན་དེ་ནི་ཚེ་སྲོག་དང་སྤོབས་པས་བཟུང་བའི་
འོད་སྣང་ཇི་བཞིན་འཇིག་རྟེན་གྱི་རྒུད་པ་མཐའ་དག་སེལ་བར་བྱེད་ངེས་སྙམ།
དེ་བས་བདག་གིས་སྒྲུང་གཏམ་ལ་ཚད་ཆེན་པོ་ཞིག་བཟུང་ནས་བོད་ཀྱི་སྒྲུང་གཏམ་
ལ་ལྟ་དུས་བོད་ཀྱི་སྒྲུང་གཏམ་ཕལ་ཆེར་ཉིན་མོ་གཏོང་སྤྱད་ཙམ་དུ་ཟད། ཡར་རྒྱས་ཕྱིན་
པའི་ཡར་རྒྱས་དེ་ད་དུང་དམའ་ས་ཞིག་ན་ཡོད་པ་མཐོང་། དེ་ནི་སྒྲུང་གཏམ་འབྲི་མཁན་
ཚེས་ཉུང་བས་ཡིན་ལ། སྒྲུང་གཏམ་མཁན་པོ་དེ་དག་གིས་ཡོད་ཚད་སྒྲུང་གཏམ་དུ་ཆེས་
སྟབས་བདེ་བ་ཞིག་འབྲི་བཞིན་ཡོད། དཔེར་ན་སྤྱི་ཚོགས་སྣང་ཚུལ་ཐོ་རེ་ལོང་ངེ་བ་ཞིག་
དང་། སྲོལ་རྒྱུན་ག་གེ་མོ་ལ་དགག་པ་ལྟར་སྣང་མ་སོགས་ཡིན། འགྲོ་བ་མིའི་རིགས་ཀྱི་
ཕན་བདེའི་ཆ་ནས་སམ་ཡང་ན་མི་རིགས་འདིའི་བདེ་སྡུག་གི་ཐད་ནས་ཀྱང་འདྲ་སྟེ།
ཀུན་ཀྱང་ཀྱ་ཙེ་གོམ་ཙེ་རེད།
91



ཤེས་རབ་ཀྱི་ཚོམས།
བདག་གིས་བོད་ཀྱི་སྒྲུང་གཏམ་ཀློག་པའི་ཚེ་ན་རྒྱུན་ཏུ་ཡིད་ལ་ཤར་ཡོང་བ་ནི་ད་ལྟ་
བོད་ཀྱི་སྒྲུང་གཏམ་རྩོམ་པ་བོ་མང་ཆེས་པས་སྙེག་པ་ནི་སྒྲུང་གཏམ་གྱི་སྒྱུ་རྩལ་ཡིན་མོད།
མི་རིགས་ཀྱི་རིག་གནས་ཀྱི་སྙིང་སྟོབས་ཀྱིས་སྟོང་བའི་སྒྱུ་རྩལ་དེ་ནི་འཆོར་སྒེག་ཅིག་ལས་
མ་འདས་པར་སྙམ་གྱིན་ཡོད།
དེ་བས་བོད་ཀྱི་སྒྲུང་གཏམ་རྩོམ་པ་བོ་དག་གིས་རིག་གནས་ཀྱི་མར་ལོ་དང་འཚོ་བ་
ཡི་རྩམ་པ། ཚིག་སྦྱོར་གྱི་མར་ཁུ་ལྟ་བུ་བསྙེག་དགོས་པར་འདོད། གལ་ཏེ་དེ་ལྟ་བུ་ལ་
བསྙེག་ཐུབ་ན་སྒྱུ་རྩལ་ཅེས་པ་ཡང་རང
རང་ཤུགས་ཀྱིས་ཐོན་འོང་ལ། རང་ཤུགས་ཀྱིས་ཐོན་
འོང་བའི་ཚིག་སྦྱོར་དེ་ནི་གཞན་ཡིད་གནམ་ས་ཁ་ལོ་སྒྱུར་བའི་འཕྲུལ་དུ་བསྒྱུར་ཐུབ་པ་
ཞིག་ཡིན་པ་ལས། དེ་དག་སྣང་མེད་དུ་བསྐྱུར་བའི་སྒྱུ་རྩལ་ནི་སྒྱུ་རྩལ་གྱི་ལད་མོ་ཞིག་ཡིན།
དགའ་བསུ་ཐོབ་བཞིན་པའི་བོད་ཀྱི་སྒྲུང་གཏམ་ལ་བལྟས་ན་དེ་དག་ལ་རྒྱའི་སྒྲུང་
གཏམ་གྱི་ལད་མོ་ཤ་ཐོན་རུས་ཐོན་དུ་བྱུང་འདུག་སྟེ། དེ་དག་གིས་ཐོག་མར་བསམ་བློ་
བཏང་བ་ནི་བོད་ཀྱི་འཚོ་བ་དང་བོད་ཀྱི་རིག་གནས་མ་ཡིན་པར་མི་རིགས་གཞན་པའི་
སྤྱི་ཁོག་ཅིག་འཁྱེར་ནས་བོད་ལ་བསྐོན་ཡོད་པ་དེ་རེད།
སྒྲུང་གཏམ་གྱི་ཁྱད་ཆོས་ཏེ་བྱུང་རིམ་དང་མི་སྣ། འཚོ་བ་གསུམ་ལས་གཞན་ད་དུང་
པར་དགོས་པ་ཞིག་ནི་རིག་གནས་དང་བསམ་བློ་རེད། སྒྲུང་གཏམ་གྱི་རིག་གནས་
དང་བསམ་བློ་ཞེས་པ་ཡང་མི་རིགས་ཀྱི་རིག་གནས་དང་བསམ་བློ་ལ་དགག་པ་དེ་མ་
ཡིན་པར་རང་གི་ཐུན་མོང་མ་ཡིན་པའི་ཁྱད་ཆོས་དང་། དེ་དག་གི་ནུས་པ་བཏོན་ནས་
ཕྱིར་མི་རིགས་ལ་ཞབས་འདེགས་བྱེད་པའི་ཆེད་དུ་ཡིན།
ད་ལྟ་བོད་དུ་སྒྲུང་གཏམ་འབྲི་མཁན་ཉུང་བ་ནི་བོད་ཀྱི་སྒྲུང་གཏམ་ཡར་རྒྱས་མི་
འགྲོ་བའམ། ཡང་ན་རང་ཚུགས་ཀྱིས་ཡར་རྒྱས་སུ་མི་འགྲོ་བའི་རྒྱུ་རྐྱེན་ཆེན་པོ་ཞིག་རེད།
དེ་མ་ཟད། ལད་འབྲི་རྒྱུགས་ཆེ་བ་ལས་རང་གི་ཀླད་པ་དང་རང་གི་རིག་གནས་སྤྱད་པ་
ཚེས་ཉུང་བ་དེ་རེད། ཡིན་ན་ཡང་། བདག་གིས་སྔོན་ཆད་མཐོང་བའི་གཏམ་རྒྱུད སྟོན་
མཇུག་ཏུ་བྱུང་བའི་གཏམ་རྒྱུད་རྟ་ནག་སྒྲོག་འགྲོས》 ཚིག་སྦྱོར་དང་བྱུང་རིམ། འགལ་
འདུ། རིག་གནས་སོགས་བརྗོད་པ་དེ་འདྲ་དཀོན་ལ། ངའི་ཨ་ཕ་དང་ཁོང་གི་ལུག་
ཁྱུ ལྟ་བུའི་འཚོ་བ་ཇི་བཞིན་བརྗོད་པ་ཡང་ཆེས་ཉུང་། ལྷག་པར《གཟི་མིག་གསུམ་པ》
ངེ
92



གངས་སེང་འཚོལ་བ།
ལྟ་བུའི་རིག་གནས་ཀྱི་སྙིང་སྟོབས་བརྗོད་པའི་སྒྲུང་གཏམ་ཧ་ཅང་ཉུང་བ་རེད།
ངས་སྒྲུང་གཏམ་ཀློག་པའི་དུས་སུ་ངར་ཤུགས་ཀྱིས་ཁྱབ་ཅིང༌། སྲོག་དབང་འབར་
བ། བསམ་བློའི་ཤུགས་ཆེ་ཞིང་རིག་གནས་ཀྱི་སྟོབས་འབར་བའི་བོད་ཀྱི་སྒྲུང་གཏམ་ཞིག་
ཨེ་ཡོང་རེ་བ་བྱེད་ཀྱིན་ཡོད། དེ་ལྟ་བུའི་སྒྲུང་གཏམ་ཞིག་འབྱུང་བ་ལ་རྩོམ་པ་བོས་གཅིག་
ནས་འཚོ་བ་མིག་ཏུ་ལེན་དགོས་ལ། རིག་གནས་སྙིང་ལ་བསྐྱིལ་དགོས། རིག་གནས་དང་
མི་རིགས་བར་གྱི་འབྲེལ་བ་གནད་དུ་འཛིན་དགོས། དེ་ལྟར་འཛིན་ཐུབ་ན་སྒྲུང་གཏམ་
དེ་ཉིད་ཉིན་མོ་གཏོང་བྱེད་ཅིག་མི་འགྱུར་བར་བསམ་བློའི་གནམ་ས་གཏིང་འོག་བསྒྱུར་
བར་བྱེད། རྩོམ་པ་བོ་རིག་ལྡན་རྒྱ་ན
་མཚོའི་སྒྲུང་གཏམ་ཕྱོགས་དེར་སྙེག་པ་ཤིན་ཏུ་ལེགས་
པས་བོད་ཀྱི་སྒྲུང་གཏམ་གྱི་ཐད་ནས་རིག་གནས་ཀྱི་ལམ་བུ་ཞིག་གཏོད་ཡོད་པ་རེད།
དེ་བས་བདག་གིས་བོད་ཀྱི་སྒྲུང་གཏམ་གསར་བར་རེ་བ་བྱེད་ཀྱིན་ཡོད་ལ། རིག་
གནས་ཀྱི་མཁྱེན་རྒྱ་ཡངས་པའི་སྒྲུང་གཏམ་པ་ཞིག་ལ་དེ་བས་ཀྱང་རེ་བ་ཆེ། དེ་ནི་རི་བོ་
སྒུལ་ཞིང་རྒྱ་མཚོ་སྐྱོམ་པའི་སྒྲུང་གཏམ་ཞིག་འབྱུང་བའི་སྔོན་འགྲོ་ཉག་གཅིག་ཡིན།
ད་ལན་ཤེས་རིག་ནོར་བུ་གླིང་གི་སློབ་མ་ཆོས་སྐྱོང་རྒྱལ་གྱིས་བདག་ལ་ཁོང་གི་སྒྲུང་
གཏམ་གྱི་སྔོན་འགྲོ་འབྲི་རོགས་ཞེས་སྐུལ་བྱུང་། ཁོ་ནི་སྦྱངས་འབྲས་ལེགས་པའི་སློབ་མ་
ཞིག་ཡིན་ན་ཡང་སྒྲུང་གཏམ་འབྲི་བའི་ཚད་ལ་སླེབས་ཡོད་དམ་སྙམ་ནས་ཐེ་ཚོམ་ཞིག་
ས་ནས་ཁྱོད་ཀྱིས་བྲིས་པའི་སྒྲུང་གཏམ་དག་འཁྱེར་ཤོག ང ས་བལྟ་དགོས་ཞེས་
གདམས་པ་ཡིན། དེ་བས་ཁོས་སྒྲུང་གཏམ་སྐོར་ཞིག་འཁྱེར་འོང་བས། ཞིབ་ཏུ་ལྟ་དུས་
ངའི་བསམ་ཚུལ་དང་ཡོངས་སུ་འགལ་འདུག
ཁོས་བྲིས་པའི་སྒྲུང་གཏམ་ནི་ཆེད་དུ་སྦྱངས་པ་མ་ཡིན་ལ། དགེ་རྒན་གང་ཞིག་གིས་
ཀྱང་སྒྲུང་གཏམ་གྱི་ཁྱད་ཆོས་ཐད་ནས་ཚིག་གཅིག་ཀྱང་གླེང་མྱོང་མེད། ཁོས་ཀྱང་སྒྲུང་
གཏམ་གྱི་ཤེས་བྱའི་སྐོར་ཅི་ཡང་བཀླགས་ཡོད་ཚུལ་མི་འདུག ཁོས་སྦྱངས་པ་ནི་བོད་ཀྱི་
རིག་གནས་ཀྱི་རྨང་གཞི་ལེགས་པོ་ཞིག་ཡིན་ལ། དབྱིན་ཡིག་དང་རྒྱ་ཡིག་ཀྱང་ངོ་གནོང་
མི་དགོས་པ་ཞིག་སྦྱངས་ཡོད་པ་དེ་རེད། འདིའི་ཐད་ནས་ཁོ་ལ་ངའི་རེ་བ་སྟེ། བོད་ཀྱི་
རིག་གནས་ཀྱི་གནད་འཛིན་པའི་ནུས་པ་ཡོད་པ་དེ་རེད། དེ་བས་ངས་ཁོ་ལ་དོ་སྣང་མི་
བྱེད་ཀ་མེད་བྱུང་སོང་།
སྐྱེས་
93



ཤེས་རབ་ཀྱི་ཚོམས།
དེ་བས་བདག་གི་རེ་བ་ནི་སང་ཉིན་ཁོས་སྒྲུང་གཏམ་གྱི་སྒོ་གསར་བ་ཞིག་འབྱེད་
ཐུབ་པ་དེ་ཡིན། ཡིན་ན་ཡང་། སང་ཉིན་ཡོད་ཚད་དེ་རིང་གི་འབྲས་བུ་ཡིན་པས། དེ་རིང་
རྩོལ་བ་མི་བྱེད་པར་སང་ཉིན་ལ་རེ་བ་ནི་སྟོང་བསམ་ཁོ་ན་ཡིན། དེ་བས་སང་ཉིན་གྱི་
ཆེད་དུ་དེ་རིང་ནས་འབད་པ་ནི་སང་ཉིན་དེ་ད་ལྟ་ནས་མགོ་བརྩམས་པ་ཡིན། དེའི་ཕྱིར་
ཁོས་སང་ཉིན་གྱི་འབྲས་བཟང་ཆེད་དུ་དེ་རིང་ནས་འབད་པ་ལྷོད་མེད་བྱ་དགོས་
བདག་གི་རེ་བ་ཡིན་ལ། གཡུར་དུ་ཟ་བའི་སྒྲུང་གཏམ་དེ་དག་གིས་ཁོ་ལ་སྒུག་པའི་རེ་བ་
ཡང་ཡིན།
ཡིན་ན་ཡང་། ཁོ་ངའི་སློབ་མ་ཞིག་ཡིན་པའི་ཆ་ནས་ངས་ཁོང་གི་སྒྲུང་གཏམ་དག་
ལ་བསྟོད་པ་བྱེད་མི་འདོད་དེ། མགོ་ནག་བོད་ཀྱི་ཁ་དཔེར། བུ་ཕ་ཡིས་མི་བསྟོད་དགྲ་
ཡིས་བསྟོད། །བུ་མོ་མ་ཡིས་མི་བསྟོད་གནས་ཀྱིས་བསྟོད། །ཟེར་བ་བཞིན་གཟུར་གནས་བློ་
ལྡན་དག་གིས་གདེང་འཇོག་བྱ་བར་འཇོག་རྒྱུ་ཡིན། ཡིན་ན་ཡང་། ན་གཞོན་ལོ་ཆུང་
འདིས་རང་གི་ལོ་ཚོད་ལས་བརྒལ་བའི་རྩོམ་ཡིག་ལེགས་པོ་འདི་ལྟ་བུའི་འབྲི་ཐུབ་པ་འདི་
ལ་གདེང་འཇོག་ཅིག་མི་བྱེད་ཀ་མེད་རེད། ངའི་ཁོ་ལ་གདེང་འཇོག་བྱས་པ་དེ་ཁོང་གི་མ་
འོངས་པར་ཐད་ཀར་འབྲེལ་བ་ཡོད་པ་ཞིག་ཡིན།
དེ་བས་ངས་ཁོ་ལ་འདི་ལྟར་གདེང་འཇོག་བྱ་འདོད་དེ། ཁོ་ནི་མ་འོངས་པར་བོད་ཀྱི་
སྒྲུང་གཏམ་མཁན་པོ་ཞིག་ཏུ་འགྱུར་ཐུབ་པ་མ་ཟད། བོད་ཀྱི་བདེ་སྡུག་གླུ་རུ་ལེན་པའི་
སྒྲུང་གཏམ་མཁན་པོ་ཞིག་དང་། བློ་གྲོས་ཀྱིས་འཇིག་རྟེན་བདེན་པར་ཁྲིད་པའི་སྒྲུང་
གཏམ་པ་ཞིག་ཏུ་འགྱུར་ཐུབ་པ་དེ་ཡིན། ངོ་མ་བཤད་ན་འདི་ནི་ངས་ཁོ་ལ་བཅངས་པའི་
རེ་བ་ཡང་ཡིན་ནོ། །ཁོའི་མདུན་ལམ་གྱིས་ནམ་ཡང་ཅེར་ནས་བལྟས་ཡོད་པའི་འགན་
འཁུར་ཞིག་ཀྱང་ཡིན།
20 1 1ལོའི་སྤྱི་ཟླ་ལྔ་བའི་ཚེས་བཅོ་ལྔ་ཉིན་བྲིས།
94



གངས་སེང་འཚོལ་བ།
རིན་ཆེན་གསེར་གྱི་ལྡེ་མིག
དེ་ཡང་མཉམ་མེད་ཙོང་ཁ་བ་ཆེན་པོའི་ཞལ་ནས། བླང་དོར་གནས་ལ་ཀུན་ནས་
འཐོམས་པའི་མུན། །ཡང་དག་ཐོས་པའི་སྒྲོན་མེས་མ་བསལ་བར། །ལམ་མི་ཤེས་ན་ཐར་
བའི་གྲོང་མཆོག་ཏུ། །འཇུག་པར་འགྱུར་བ་སྨོས་ཀྱང་ཅི་ཞིག་དགོས། །ཞེས་གསུངས་པ་
ལྟར་བླང་དོར་གནས་ལ་ཀུན་ནས་རྨོངས་པའི་མུན་པ་འདིས་འགྲོ་བ་ཀུན་ཀྱང་ཆོས་དང་
འཇིག་རྟེན་ཀུན་ལ་ཡང་འཇུག་པའི་དམུས་ལོང་དུ་གྱུར་པས་སྟོན་པ་ཐུགས་རྗེ་ཅན་གྱི་
རྒུད་པ་ཀུན་གྱི་རྩ་བར་གསུངས་སོ། །དེ་བས་སྐྱེ་འགྲོ་ཀུན་དང་ཁྱད་པར་ཤཱཀྱའི་བསྟན་ལ་
རབ་ཏུ་བྱུང་བ་ཞིག་ཡིན་ཕྱིན་ཡང་དག་པའི་ཐོས་པའི་སྒྲོན་མེ་སྦར་ནས་ཡང་དག་པའི་
ལམ་བཟང་གསལ་བར་བྱ་བ་རང་གི་ལས་སུ་གྲུབ་སྟེ། ལྷག་བསམ་སྐུལ་བའི་མདོ་ལས།
གང་ལ་བརྩོན་པ་མེད་པ་དང་། བསམ་གཏན་མེད་པ་དང༌། སྤོང་བ་མེད་པ་དང་། ཁ་
ཏོན་དུ་བྱ་བ་དང་ཡོངས་སུ་འཚོལ་བ་མེད་པ་དེ་དག་ནི་དེ་བཞིན་གཤེགས་པའི་བསྟན་
ལ་རབ་ཏུ་བྱུང་བ་མ་ཡིན་ནོ། །བྱམས་པ་དེ་བཞིན་གཤེགས་པའི་བསྟན་པ་ནི་བསམ་
གཏན་དང་སྤོང་བའི་རབ་ཏུ་ཕྱེ་བ། ཡེ་ཤེས་ཀྱིས་འདུས་བྱས་པ། ཡེ་ཤེས་ཀྱིས་མཉམ་པར་
བཞག་པ། མངོན་པར་བརྩོན་པའི་རབ་ཏུ་ཕྱེས་པ་ཡིན་གྱི་ཁྱིམ་པའི་ལས་ཀྱི་མཐའ་དང་
ཞལ་ཏ་བྱེད་པས་རབ་ཏུ་ཕྱེ་བ་མ་ཡིན་ནོ། །ཞེས་གསུངས་པ་ལྟར་བཅོམ་ལྡན་འདས་ཀྱིས་
ལེགས་པར་གསུངས་པའི་ཆོས་འདུལ་བ་ལ་རབ་ཏུ་བྱུང་བ་དག་གི་ལས་སུ་བྱ་བའི་རིམ་
པ་ནི་གཉིས་ཏེ་ཀློག་པ་ཐོས་བསམ་དང་སྤོང་བ་བསམ་གཏན་གྱི་རིམ་པ་ཡིན་ལ་ཚུལ་
དེར་བརྩོན་པ་མི་བྱེད་པ་རྣམས་ལ་རབ་ཏུ་བྱུང་བ་ཞེས་པའི་མིང་མི་ཐོགས་པར་གསུངས།
དེ་བས་སློབ་གཉེར་བྱ་བ་ནི་རབ་ཏུ་བྱུང་བའི་ལས་ཡིན་པ་བཞིན་གང་ལ་སློབ་
གཉེར་བྱེད་པའི་ཡུལ་ཀྱང་། རྗེ་བདག་ཉིད་ཆེན་པོས། དེ་ཉིད་ཕྱིར་ན་མི་ཕམ་ཆོས་རྗེ་
དང༌། །འཛམ་གླིང་རྒྱན་དྲུག་མཆོག་གཉིས་ཞེས་གྲགས་པའི། །གཞུང་ལ་ཕྱོགས་རེ་བ་དང་
རགས་པ་རེས། །ཚིམ་པར་མ་བྱས་ཀུན་ལ་ཞིབ་ཏུ་སྦྱངས། །ཞེས་གསུངས་པ་ལྟར་གཞུང་
95



ང་
ཤེས་རབ་ཀྱི་ཚོམས།
བཀའ་པོད་ལྔ་དང་སྔགས་རྒྱུད་སྡེ་བཞི་བཅས་ཐོས་བསམ་སྒོམ་གསུམ་ཡ་མ་བྲལ་བར་
སྦྱང་དགོས་ཤིང་ལྷག་པར་དཔལ་མཉམ་མེད་རི་བོ་དགེ་ལྡན་པ་ཞིག་ཡིན་ཚེ། རྗེ་བླ་མས།
བོར་རྒྱ་ཆེན་ཐོས་པ་མང་དུ་བཙལ། །བར་དུ་གཞུང་ལུགས་ཐམས་ཅད་གདམས་
པར་ཤར། །ཐ་མར་ཉིན་མཚན་ཀུན་ཏུ་ཉམས་སུ་བླངས། །ཀུན་ཀྱང་བསྟན་པ་རྒྱས་པའི་
ཆེད་དུ་བསྔོས། །ཞེས་རྟོགས་བརྗོད་འདུན་ལེགས་མ་ལས་གསུངས་པའི་རྣམ་ཐར་གཙང་
མ་དེ་མིག་གི་དཔལ་དང་ཡིད་ཀྱི་གསོས་སུ་གཟུང་དགོས་པ་ཡིན་ནོ། །
དེ་བས་རི་བོ་དགེ་ལུགས་པ་ཞིག་ཡིན་ན་སློབ་གཉེར་བྱ་དགོས་པས་ཁྱབ་ཅིང་། དགེ་
ལུགས་པའི་སློབ་གཉེར་བ་ཡིན་ན་གཞུང་ལུགས་རྒྱ་མཚོར་ཐོས་བསམ་སྒོམ་གསུམ་བྱ་
དགོས་པས་ཁྱབ། འོན་ཀྱང་། སློབ་གཉེར་མི་འདོད་པའི་བསྟན་འཛིན་དུ་འདོད་པ་དེ་
རིགས་ནི་རི་བོ་དགེ་ལུགས་པའི་ཞབས་འདྲེན་ཁོ་ན་ཡིན་ནོ། །དགེ་ལུགས་པས་སློབ་
གཉེར་བྱེད་དུས་ཀྱང་། ཀུན་གཟིགས་ལྔ་བ་ཆེན་པོས། ལར་མཚན་ཉིད་པའི་སྐབས་
འདིར་བླ་ཆེན་གྱི་བཟང་རྫུ། མི་ཆེན་གྱི་སྒྲིག་མ། སྒོམ་ཆེན་གྱི་སྦུབས་ལྡིར། སྔགས་པའི་
བརྟུལ་ཞུགས། བླ་ཆུང་གི་མི་ཆོས་སོགས་གང་ཡང་མི་དགོས། དགེ་འདུན་གྱི་ཁྲིམས་དང་
མ་འགལ་ཞིང་། དཔེ་ཆ་ལུང་རིགས་ནུས་ནུས་ཕྱིན། རྣམ་གྲངས་མང་བོའི་གཡེང་བའི་རྡོ་
ཞྭ་དང་། སོ་ཕག་གི་ཁྲེས་པོ་ནི་མེད། སྣང་བ་གདོང་གཏད་ཀྱི་ཉམས་འཆར། འཕྲུལ་བློ་
བདེ། ཕུགས་ཞེ་གཙང་། ཆོས་སྤྱོད་ཀྱི་གདངས་དང་། ཆོས་སྐབས་ཀྱི་སྒྲ་ཐོས་ཚེ་སྙིང་
ཁོངས་བདེ་སང་སང་ཡོང་བས་ཆོས་པའི་ཡང་རྩེར་ཡོད་དེ་ཞེས་གསུངས་པ་ལྟར་རྟག་
གུས་སྦྱོར་བས་སློབ་གཉེར་ཚུལ་བཞིན་དུ་བྱ་དགོས་པ་ལས། རིན་ཆེན་གླིང་ནས་མི་ཚེ་
སྟོང་ཟད་དུ་གཏོང་བ་ནི་སློབ་གཉེར་བསླབ་བྱ་རིན་ཆེན་གླིང་དུ་བགྲོད་པའི་ལམ་ཡིག་
ལས། ལས་ཀྱིས་བསྡུས་པའི་ཕ་ཡུལ་ཉེ་དུ་ཀུན། །བཞག་སྟེ་རྒྱང་རིང་ཡུལ་དུ་སོང་ན་
ང་ །རྒྱུས་མེད་ཡུལ་ནས་དོན་མེད་མཛའ་བཤེས་སོགས། །བསྡུས་ཏེ་རྣམ་གཡེང་བྱེད་པ་
སྨྱོན་པ་ཡིན། །ཞེས་གསུངས་པ་ལྟར་དོན་མེད་ཀྱི་འགྲོགས་འདྲིས། ཆགས་སྡང་གི་མཛའ་
བཤེས། ལོང་མེད་ཀྱི་བྱ་བ། མཁོ་མེད་ཀྱི་མི་ཆོས། ཟིན་མེད་ཀྱི་རྣམ་གཡེང་བཅས་ལས་
མགོ་འཁོར་ནས་སྡོད་པ་ནི་སྨྱོན་པ་མ་ཡིན་པའི་སྨྱོན་པ་ཤ་སྟག་ཡིན་ནོ། །
སློབ་གཉེར་བྱེད་པའི་དུས་སུ་ཡང་གཞུང་གཞི་རྩ་བ་བློ་བཟུང་ནས་འགྲེལ་བ་ཐར་
ཆགས་སུ་བཀྲལ། དཀའ་གནད་རིགས་པས་དཔྱད་དེ་ཉིན་མཚན་དབྱེར་མེད་དུ་ཤེས་
ངང་་་
96



ཞི
གངས་སེང་འཚོལ་བ།
བརྩོན་ཟུང་འབྲེལ་གྱིས་རྗོད་བྱེད་ཚིག་གི་བརྡར་ཤ་བཅད་ནས་བརྗོད་བྱའི་གནད་སྒྲོ་
འདོགས་ཆོད་པར་བྱ་དགོས། རིགས་པས་དཔྱད་པ་མ་བཏང་བའི་གོ་བ་དེ་སབ་སོབ་
ཅིག་ལས་མ་འདས་ཤིང་བརྡར་ཤ་མ་བཅད་པའི་ངེས་ཤེས་དེ་ཡིད་དཔྱོད་ཀྱི་ཚོད་ཙམ་
ལས་མ་འདས་སོ། །དེ་བས་མཚན་ཉིད་ཀྱི་གྲྭ་ས་ཀུན་ཏུ་གོ་རི གས་ཟུང་དུ་སྦྲེལ་ཅིང་།
དཔྱད་པ་གནད་དུ་བཟུང་ནས་རྩོད་པ་རྡོ་རུས་ཐུག་པ་མཛད་སྲོལ་ཡོད་ཅིང་། གཞུང་
ཆེན་མོའི་བཞེད་མཚམས་ཐོ་གཏུགས་ཤིང་བཀའ་བསྟན་དཔང་དུ་བཞག་ནས་དཔྱད་པ་
གནང་ནས་བརྡར་ཤ་གཅོད་པར་བྱེད། དེ་བས་གྲྭ་ས་ཞིག་གམ་གཞུང་ལུགས་
རབ་འབྱམས་ལ་སྦྱངས་པའི་མཁས་པ་ཞིག་ལ་མཚོན་ན་དམ་པ་སྔོན་མ་ནས་བརྒྱུད་པའི་
གཞུང་གི་བཞེད་མཚམས་དང་ཁས་ལེན་གྱི་ཞིབ་ཆ། རིགས་པའི་སྤྲོས་སྟངས་སོགས་
གཞན་དང་ཐུན་མོང་མ་ཡིན་པ་ཞིག་ཡོད་ངེས་ཡིན། དེ་ལྟར་དཔྱད་ཅིང་བརྡར་ནས་
ཐག་ཆོད་པའི་ངེས་ཤེས་དེ་རང་གི་རྒྱུད་ལ་སྦྱར་ནས་ལང་ལ་ཤོར་བའི་རྟ་རྒོད་སྨྱོན་པ་དེ་
གདུལ་དགོས་པ་ཡིན་ནོ། །
ད་ལམ་ཡུལ་མང་རའི་ཡུལ་གྱི་ལོ་བ་ཞེས་པའི་རིགས་ཏེ། ཆོས་རྗེ་ལོ་རས་པའི་རྒྱུད་
པར་བྱུང་བའི་ལོ་བ་ཞེས་ཆད་པར་གྲགས་པ་འདིའི་རིགས་པ་སྨྲ་བ་གཞོན་ནུ་རབ་
ནུ་རབ་བརྟན་
རྒྱ་མཚོས་ཡོངས་ཀྱི་དགེ་བའི་བཤེས་གཉེན་ཆེན་པོ་དོན་གྱི་སླད་དུ་མཚན་ནས་སྨོས་ན་རྗེ་
བཙུན་དགེ་འདུན་རྒྱ་མཚོ་མཆོག་གི་ཞལ་སྔ་ནས་ཀྱི་དཔེ་ཁྲིད་ཀྱི་ཞལ་རྒྱུན་ཇི་བཞིན་ཟིན་
བྲིས་སུ་བཀོད་པ་འདི་མཐོང་བས་རྗེས་སུ་ཡི་རང་ཆེན་པོ་བྱ་དགོས་བྱུང་། ཁོང་ནི་དགུང་
ལོ་ཆུང་ཞིང་རྣམ་དཔྱོད་ཆེ་ལ། བརྩོན་པའི་རྒྱུན་བརྟན་པ་ཞིག་ཏུ་ལགས་ཤིང་། སློབ་
གཉེར་གྱི་ཞོར་དུ་བརྩོན་པ་ཆེན་པོས་ཟིན་བྲིས་འདི་བཀོད་པ་འདིས། ཁོང་རང་གི་སློབ་
གཉེར་གྱི་རྐྱེན་དུ་བརྩོན་པ་ཆེན་པོས་ཟིན་བྲིས་སུ་བཏབ་པ་ཙམ་དུ་མ་ཟད། བློ་གསལ་
གཞོན་ནུ་མང་བོ་ཞིག་ལ་བླ་མའི་ཞལ་རྒྱུན་ཇི་བཞིན་ཕར་ཕྱིན་གྱི་གཞུང་ཆེན་པོར་དཔྱོད་
པའི་བློ་གྲོས་ཀྱིས་སྒོ་འབྱེད་ངེས་ལ། གཞུང་གི་དཀའ་གནད་འབྱེད་པའི་རིན་ཆེན་གསེར་
གྱི་ལྡེ་མིག་ཏུའང་འགྱུར་ངེས་པས་ན་ཟིན་བྲིས་རིན་ཆེན་ལྡེ་མིག་ཅེས་པ་ངེས་པ་དོན་དུ་
གྲུབ་པ་ཞིག་རེད།
དེ་བས་དཔེ་ཆ་འདི་ལས་གཞུང་གི་བཞེད་མཚམས་དང༌། ཁས་ལེན་གྱི་རྒྱུན་གསལ་
མ་ཟད། བླ་མ་དམ་པ་ཁོང་གི་ཐུན་མོང་མ་ཡིན་པའི་རྣམ་དཔྱོད་ཀྱི་རྩལ་ལས་བྱུང་བའི་
97



ཤེས་རབ་ཀྱི་ཚོམས།
ལེགས་བཤད་དྲི་མ་མེད་པ་དག་གིས་བརྒྱན་ཡོད་པས་ན་འདི་ཉིད་དཔར་དུ་བསྐྲུན་པ་ནི་
ལེགས་བཤད་རིན་ཆེན་གཏེར་མཛོད་ཅིག་པར་དུ་བསྐྲུན་པ་ཡིན་ལ། བློ་གསལ་བའི་བློ་
སྒོ་འབྱེད་ཅིང་གཞུང་ཆེན་མོའི་གཏེར་ཁ་འབྱེད་པའི་རིན་ཆེན་གྱི་ལྡེ་མིག་ཅིག་ཀྱང་
ལགས་པས་བློ་ལྡན་རྣམས་ཀྱིས་གཅེས་པར་གཟུང་འོས་སོ། །
ན་གཞོན་རིགས་པ་སྨྲ་བ་རབ་བརྟན་རྒྱ་མཚོ་ལགས་ཀྱིས་ཁོང་གིས་ཕར་ཕྱིན་རབ་
འབྱམས་པའི་དམ་བཅའི་ལེགས་བཤད་ཀྱི་སྐྱེས་སུ་ཕུལ་བ་ཡང་ཇི་སྙེད་དུ་མཁས་པ་
རྣམས་དང་འཕྲད་ན་སྐྱེས་ཀྱི་མཆོག་ཅེས་པ་བཞིན་རིན་ཆེན་གསེར་དངུལ་སྟོང་ཕྲག་
གིས་ཀྱང་མཚོན་དུ་མེད་པའི་རིན་ཐང་བྲལ་བའི་ལེགས་སྐྱེས་ཤིག་ཏུ་གྲུབ་ཅིང༌། བླ་མ་
དམ་པའི་བཀའ་བཞིན་བསྒྲུབས་པའི་མཆོད་པ་རྨད་དུ་བྱུང་བ་ཞིག་ཀྱང་ལགས་སོ། །
དེ་བས་བདག་གི་རེ་བ་ཞིག་ནི་ན་གཞོན་རིགས་པ་སྨྲ་བ་འདི་དང་འདི་ལྟ་བུ་ཕར་
ཕྱིན་རབ་འབྱམས་པའི་དམ་བཅའ་བཞེས་པ་དག་གིས་མུ་མཐུད་དུ་མཛོད་འདུལ་དབུ་
གསུམ་ལ་སྔར་བཞིན་རྟག་གུས་ཀྱི་བརྩོན་པས་སྦྱོང་བའི་ཁར། སྔར་ལས་ལྷག་པའི་བརྩོན་
པ་བསྟེན་ཏེ་ཟིན་བྲིས་འདི་ཉིད་རིམ་བཞིན་ཆ་ཇེ་ཚང་དུ་གཏང་བ་དང་། མུ་མཐུད་དུ་
མཛོད་འདུལ་དབུ་གསུམ་གྱི་ཟིན་བྲིས་ཀྱང་བློ་ལྡན་རྣམས་ཀྱི་གསོས་སུ་བཀྲམ་ཐུབ་ན་
སྔར་ལས་ལྷག་པར་དགེ་མཚན་དཔལ་གྱིས་འཁྱུད་ངེས་
མཐར་བདག་གིས་ཞུ་རྒྱུ་ནི་རྗེ་བསྟན་པའི་སྒྲོན་མེས། དབུ་ཚད་ཟུང་དུ་འཇུག་པའི་
ལྟ་བ་དང༌། །ཆོས་མངོན་མཛོད་དང་ཕ་རོལ་ཕྱིན་པའི་སྒོམ། །བསྟན་པའི་ནང་མཛོད་
འདུལ་པའི་སྤྱོད་པ་རྣམས། །མ་ཚང་བསླབ་གསུམ་ཡ་བྲལ་འགྱུར་བའི་ཕྱིར། །བཀའ་པོད་
ལྔ་ལ་ཚང་བར་སྦྱོངས་ཤིག་ཨང་། །ཞེས་དང་། གར་རྒྱུགས་ཕྱོགས་སུ་དཀྱུས་སྟོན་བྱེད་པ་
བཞིན། །དང་བོ་ཉིད་ནས་གཅིག་ཤེས་གཉིས་ཤེས་ཀུན། །སྲིད་པར་འཁྱེར་བའི་དམུ་རྒོད་
སེམས་ཀྱི་རྟ། །འདི་ཉིད་གདུལ་ཐབས་ཁོ་ནར་འཁྱེར་བ་ཡིས། །ཐོས་བསམ་ཆོས་སུ་འགྲོ་
བར་གྱིས་ཤིག་ཨང་། །ཞེས་བླང་དོར་གྱི་བསླབ་བྱ་ཉི་མ་ལྟ་བུ་གནང་བ་འདི་གདམས་པའི་
མིག་ཏུ་བཟུང་ནས་ཐོས་བསམ་སྒོམ་གསུམ་ཡ་མ་བྲལ་བར་བྱས་ཏེ་བསྟན་པའི་རྒྱལ་
མཚན་ཕྱོགས་སུ་བསྒྲེང་བ་དེ་ཡིན་ནོ། །
ངེས་སོ། །
བ
2 0 1 1
ལོའི་ཟླ་དྲུག་པའི་ཚེས་མགོའི་ཞོགས་པའི་ཉི་ཤར་གྱི་དུས་ཤར་མར་བྲིས་སོ། །
98



གངས་སེང་འཚོལ་བ།
སློབ་འབྲིང་དགེ་རྒན་ཞིག་གི་མིག་ནང་གི་སློབ་གསོ།
རྩེ་ཐོག་རྒྱལ་གྱི་སློབ་གསོའི་གླེང་བའི་དེབ་གྱི་སྔོན་འགྲོ།
དེ་རིང་བདག་གིས་དབུགས་ཐེངས་གཅིག་གིས་དེབ་འདི་བཀླགས་ཚར་སོང་།
འདི་ནི་བོད་རིགས་སློབ་འབྲིང་དགེ་རྒན་ཞིག་གིས་སློབ་གསོ་ལ་བལྟས་པའི་སྐད་ཆ་ཡིན་
ལ། ལྷག་པར་ཁོང་གི་ཉམས་མྱོང་ལས་ཐོན་པའི་སེམས་གཏམ་འབའ་ཞིག་ཡིན་པས་ངས་
ཀློག་ཐེངས་གཅིག་གིས་བཀླགས་ཚར་བའི་རྒྱུ་མཚན་ཡང་དེ་ཡིན། ངས་འདི་ཀློག་བཞིན་
དུ་སློབ་འབྲིང་དགེ་རྒན་འདིའི་མིག་ནང་གི་སློབ་གསོ་འདི་ནི་མི་རིགས་གཞན་ནས་བཤུས་
པའི་གཞུང་ལུགས་ཤིག་མ་ཡིན་ལ་སྟོང་འདང་ལས་བྱུང་བའི་གཞུང་ལུགས་རྒྱ་ཡན་པ་ཞིག་
ཀྱང་མ་རེད། འདི་དག་ནི་ཁོང་གི་དངོས་སུ་མཐོང་ཞིང་དངོས་སུ་མྱོང་བའི་ཉམས་མྱོང་
ཏག་ཏག་ཡིན་པའི་སྣང་བ་ཞིག་ངང་གིས་སྐྱེས་བྱུང་།
སློབ་གསོ་ནི་མི་གསོ་བྱེད་དེ་སློབ་གསོ་མེད་པའི་སྤྱི་ཚོགས་ནི་ཆེས་རྗེས་ལུས་ཀྱི་སྤྱི་
ཚོགས་ཤིག་ཡིན་ལ་སློབ་གསོ་མེད་པའི་ཁྱིམ་ཚང་ནི་ཆེས་བླུན་རྨོངས་ཀྱི་ཁྱིམ་ཚང་ཞིག་
ཡིན། སློབ་གསོ་མི་གཏོང་བའི་དགེ་རྒན་ནི་དགེ་རྒན་བཟང་བོ་ཞིག་མིན་ལ། སློབ་གསོ་མི་
གཏོང་བའི་ཕ་མ་ནི་ཕ་མ་བཟང་བོ་ཞིག་གཏན་ནས་མིན། སློབ་གསོ་མ་མྱངས་པའི་མི་ཞིག་
ཡིན་ན་དེ་ནི་མི་ཕྱེད་ཀ་ཞིག་ལས་མ་འདས། དེ་བས་ཆབ་སྲིད་ཀྱི་སྟེང་ནས་བཤད་ན་སློབ་
གསོ་ནི་རྒྱལ་ཁབ་དར་རྒྱས་ཀྱི་རྨང་གཞི་ཡིན་ལ། ཆོས་ལུགས་ཀྱི་གཞུང་ནས་བཤད་ན་སློབ་
གསོ་ནི་ས་ལམ་གྱི་སྒོ་མོ་ཡིན་ངེས། དེ་བས་བསམ་བློ་བས་འཇིག་རྟེན་གྱི་གནད་དོན་ཐག་
གཅོད་པའི་ཆེད་དུ་གསུངས་པའི་མཚན་ཉིད་རིག་པའི་གཞུང་ལུགས་དག་ཀྱང་སློབ་གསོ་
ཡིན་ལ། སྟོན་པས་གསུངས་པའི་ཆོས་ཀྱི་ཕུང་བོ་བརྒྱད་ཁྲི་བཞི་སྟོང་དག་ཀྱང་སློབ་གསོ་
99



ཤེས་རབ་ཀྱི་ཚོམས།
ལས་མ་འདས།
གལ་ཏེ་སློབ་གསོ་ལ་དོ་སྣང་མི་བྱེད་པའི་མི་ཞིག་ཡིན་ན་དེ་ནི་མི་བཟང་བོ་མིན་ལ།
སློབ་གསོ་ལ་དོ་སྣང་མི་བྱེད་པའི་དཔོན་པོ་ཞིག་ཡིན་ན་དཔོན་པོ་བཟང་བོ་ཞིག་མིན། དེ་
བས་སློབ་གསོ་ནི་མཐོ་བ་རྒྱལ་ཁབ་ཀྱི་སྲིད་སྐྱོང་ནས་ཆུང་བ་ཁྱིམ་ཚང་བདག་པོའི་བར་དུ་
མེད་མི་རུང་བ་ཞིག་ཡིན་ལ། ཆེ་བ་བྱང་ཆུབ་སེམས་དཔའ་ནས་དམའ་བ་སོ་སོ་སྐྱེ་བོ་བར་
དུ་མེད་མི་རུང་བ་ཞིག་ཀྱང་རེད། གལ་ཏེ་སྟོབས་ཆེ་བའི་མི་རིགས་ཤིག་གིས་སློབ་གསོ་ལ་
དོ་སྣང་མ་བྱས་ན་ནམ་ཞིག་ཚེས་ཤིན་ཏུ་ཉམ་ཆུང་བའི་མི་རིགས་ཤིག་ཏུ་འགྱུར་ངེས་ལ་
ཚེས་
སུ་ཉམ་ཆུང་བའི་མི་རིགས་ཤིག་གིས་སློབ་གསོ་དམ་འཛིན་དང་རྒྱུན་འཁྱོངས་བྱས་ན་
ཆེས་སྟོབས་ཆེ་བའི་མི་རིགས་ཤིག་ཏུ་འགྱུར་ངེས་ཡིན། གལ་ཏེ་ཁྱི་གསོས་ནས་སེང་གེར་
གཏོང་ཞིང་ཕག་གསོས་ནས་གླིང་ཆེན་དུ་གཏོང་བྱེད་ཅིག་ཡོད་ན་དེ་ནི་སློབ་གསོ་ལས་
གཞན་ཞིག་གཏན་ནས་མིན། སྟོན་པ་ཤཱཀྱ་ཐུབ་པ་ཡང་སློབ་གསོ་ལ་བརྟེན་ནས་བྱུང་བ་
ཡིན་ལ་ཧྭ་ཧྲིན་ཏུང་ཡང་སློབ་གསོ་ལ་བརྟེན་ནས་བྱུང་། དེ་བས་སློབ་གསོ་ནི་རྒྱལ་ཁབ་
ཅིག་ལ་མེད་དུ་མི་རུང་ལ་མི་རིགས་ཤིག་ལ་ཡང་མེད་དུ་མི་རུང་བར་མ་ཟད། ཁྱིམ་ཚང་
ཞིག་ལ་དེ་བས་ཀྱང་མེད་དུ་མི་རུང་བ་ཞིག་ཡིན།
སློབ་གསོ་ལས་ནར་སོན་ཞིང་སློབ་གསོ་ལས་མི་ཚེ་གཏོང་བཞིན་པའི་དགེ་རྒན་
འདིའི་མིང་ལ་རྩེ་ཐོག་རྒྱལ་ཟེར་ཞིང༌། ཁོང་ནི་མང་ར་རྫོང་དུ་དགེ་རྒན་སྡུད་དུས་བོད་
ཡིག་གི་ཨང་དང་བོ་ཐོབ་ན་ཡང་ད་གེ་རྒན་བྱེད་མ་ཐུབ་ཅིང་སློབ་གྲྭ་ཆེན་མོའི་ཞིབ་འཇུག་
སློབ་མའི་རྒྱུགས་སྤྲོད་ནས་ཨང་དང་བོར་ཐོབ་ན་ཡང་འགྲོ་མ་ཐུབ་པའི་ན་གཞོན་ལས་
ངན་ཞིག་ཡིན། ཁོ་ལས་ངན་ཟེར་བ་ལས་
ས་དེང་སྐབས་ཀྱི་སློབ་གསོ་ལས་ངན་འདིས་ཁོ་
མཐའ་རུ་བསྐྲད། དེ་ནི་དུས་རབས་ཀྱིས་བྱིན་པའི་ཉམས་མྱོང་ཞིག་ལས་ཁོའི་ཕམ་ཁ་ཞིག་
མིན་ཞིང་། ཕམ་ཁ་ཆེན་པོ་ནི་གོ་འཛོལ་བའི་སློབ་གསོས་བསྐྱེལ་ཡོང་བའི་ཕམ་ཁ་ནི་ཆེས་
ཚེ་བའི་ཕམ་ཁ་ཞིག་ཏུ་ངོས་འཛིན་བཞིན་འདུག
དེ་བས་ཁོང་གིས་སློབ་མ་རྣམས་ཀྱི་སློབ་གསོའི་ཆེད་དུ་རང་གི་ལུས་ངག་ཡིད་
300



ཀྱི
གངས་སེང་འཚོལ་བ།
གསུམ་གཏོང་བཞིན་དུ་ད་ལྟའི་སློབ་གསོའི་ཕྱི་ནང་གསུམ་ལ་བསམ་གཞིག་གཏོང་བ་ནི་
ཁོང་ལ་མཚོན་ན་ལས་ཀའི་ཁྲོད་ཀྱི་ལས་ཀ་གལ་ཆེན་ཞིག་ཡིན། དེབ་འདི་ལ 《སློབ་གསོའི་
བྱ་བར་ཕུལ་བའི་སྙིང་གཏམ་དྲོན་མོ》 《 《བྱིས་པ་སློབ་གྲྭར་བསྐྱལ་བ་ནི་ཅི་ཞིག་གི་ཆེད་དུ་
ཡིན》 《མི་སུ་ལའང་མི་རིགས་ཀྱི་འདུ་ཤེས་ཡོད་དགོས་པའི་གཏམ་གླེང》 《ང་ལའང་ཕ་
སྐད་གཙང་མ་ཞིག་བཤད་པའི་འོས་འགན་ཡོད》 《སློབ་ཁྲིད་ལེགས་པོ་ཞིག་བྱ་ན་ཆ་རྐྱེན་
གང་དག་འཛོམས་དགོས》 《ང་ཚོས་དོན་ངོ་མར་སློབ་མར་ཅི་ཞིག་འཁྲིད་དགོས》 《བོད་
ཁུལ་གྱི་དགེ་རྒན་ཞིག་བྱ་ན་ཆ་རྐྱེན་གང་ཞིག་དགོས) དགེ་རྒན་སྔོན་ཐོན་ཅན་ཞིག་
བྱེད་པའི་ཐོག་མའི་ཆ་རྐྱེན》 《འཛིན་བདག་གིས་དོ་ཁུར་བྱ་དགོས་པའི་བྱ་བ་
གསུམ» སློབ་ཁྲིད་སྐབས་དགེ་རྒན་གྱིས་ཤེས་དགོས་པ་འགའ》 《ཡི་གེ་འབྲི་བའི་ཆ་རྐྱེན་
འགའ་བཤད་པ》 《བོད་ཀྱི་གནའ་བོའི་ལུས་རྩལ་གྱི་བྱུང་བ་ཙམ་བརྗོད་པ》 བཀླགས་པ་
ཡིན། ངས་ཀློག་གིན་ཀློག་གིན་འདི་ནི་མིག་གིས་དངོས་སུ་སློབ་གསོ་ལ་བལྟས་ཤིང་། རྣ་
བས་ཆེད་དུ་ཉན་ནས་ཡིད་ཀྱིས་ཞིབ་ཏུ་བསམ་པ་ཞིག་ཏུ་མཐོང་སོང་།
ངས་མཐོང་བ་ནི་ཁོང་གི་བསམ་གཞིག་རེ་རེ་ནི་སློབ་གསོའི་གནད་དོན་རེ་རེ་དང་
འབྲེལ་ཡོད་པ་མཐོང་ཞིང་། ཁོང་གིས་གླེང་བའི་དོན་རེ་རེ་ནི་གནད་དོན་དེ་དག་ཐག་
གཅོད་པའི་ལྡེ་མིག་རེ་ཡིན་པ་མཐོང་སོང་། འདི་ནི་སློབ་འབྲིང་དགེ་རྒན་ཞིག་གི་མིག་གིས་
ངོས་ཟིན་པའི་སློབ་གསོ་ཡིན་ལ། ཁོའི་མིག་ལམ་སློབ་གསོ་འདི་གཞན་ནས་
བསྒྱུར་བའི་སློབ་གསོ་མིན་ལ། ལག་ལེན་གྱིས་སྟོངས་པའི་སློབ་གསོ་ཡང་མིན། ཚིག་རེ་རེའི་
སྟེང་ན་གནད་རེ་རེ་ཡོད་ལ། གནད་རེ་རེ་དང་འབྲེལ་བའི་བསམ་གཞིག་གི་རིན་ཐང་ཞིག་
ཡོད།
སྤྱིར་ན་སློབ་གསོ་ལ་སྤྱིའི་སློབ་གསོ་དང་བྱེ་བྲག་གི་སློབ་གསོ་ཡོད་པས། སྤྱིའི་སློབ་
གསོ་སྐོར་ཞིག་བྱེ་བྲག་ཏུ་སྦྱར་ན་ནུས་པ་མི་ཐོན་པ་ཡང་གང་མང་ཞིག་ཡོད་པས་བྱེ་བྲག་གི་
གནད་བཟུང་ནས་བཤད་ན་ནུས་པ་ཆེན་པོ་ཞིག་གདོན་ཐུབ་པ་རེད། རེད་དེ་དངོས་པོ་
གང་ཞིག་གི་བྱེ་བྲག་བགར་བ་དང་བྱེ་བྲག་གིས་བྱེ་བྲག་འཚོལ་བ་ནི་མིག་རྣོན་པོ་ཞིག་ལས་
བལྟས་པས་
101



ཤེས་རབ་ཀྱི་ཚོམས།
རགས་མོས་མཐོང་ཐུབ་པ་ཞིག་གཏན་ནས་མིན། བྱེ་བྲག་ཅེས་པ་འདི་ཡང་སྤྱིར་བཏང་དུ་
བཤད་ན་དངོས་པོ་གང་ཞིག་གི་བྱེ་བྲག་ཡིན་པས་གོ་སླ་ན་ཡང༌། སློབ་གསོའི་ཐད་ནས་
བཤད་ན་བྱེ་བྲག་དེ་ལ་དུས་ཀྱིས་ཕྱེས་པའི་བྱེ་བྲག་ཅིག་ཡོད་ལ་ཡུལ་གྱིས་ཕྱེས་པའི་བྱེ་བྲག་
ཅིག་ཡོད་པ་མ་ཟད། དངོས་པོའི་ངོ་བོས་ཕྱེས་པའི་བྱེ་བྲག་ཅིག་ཀྱང་ཡོད། དུས་ཀྱི་བྱེ་བྲག་
དེ་ནི་དུས་ཀྱིས་བསྐྱེལ་ཡོང་བ་ཡིན་པས་སྤྱིར་བཏང་གིས་སློབ་གསོའི་ཐབས་ལམ་གྱིས་ཐག་
གཅོད་དཀའ་བས་དུས་ཀྱི་བྱེ་བྲག་གི་སློབ་གསོ་དགོས་པ་ཡིན། དེ་བཞིན་ཡུལ་གྱིས་ཕྱེས་
པའི་བྱེ་བྲག་གི་གནད་དོན་དེ་ནི་ཡུལ་གྱི་ཁྱད་ཆོས་དང་བསྟུན་ནས་ཐག་གཅོད་པའི་སློབ་
གསོ་ཐབས་ལམ་དགོས་ཤིང་། དངོས་པོའི་ངོ་བོས་ཕྱེས་པའི་གནད་དོན་དེ་རིགས་ཐག་
གཅོད་པ་ལ་དངོས་པོའི་ངོ་བོ་དང་མཐུན་པར་ཐག་གཅོད་དགོས་པ་རེད།
ངའི་བསམ་པར་འཇིག་རྟེན་འདིར་ཁ་འབྲལ་མི་རུང་བ་ནི་སློབ་གསོ་ཡིན་ལ་སྤྱི་
ཚོགས་དང་ཁ་འབྲལ་ཐབས་མེད་པ་ཡང་
ཡང་སློབ་གསོ་ཡིན། དེ་བས་སློབ་གསོ་ནི་ཉིན་རེ་
གཉིས་དང་ལོ་རེ་གཉིས་ཀྱི་བྱ་བ་ཞིག་མིན་ལ། སློབ་གྲྭ་དང་ཁྱིམ་ཚང་ཁོ་ནས་བསྒྲུབ་དགོས་
པའི་བྱ་བ་ཞིག་ཀྱང་གཏན་ནས་མ་རེད། མི་ཆེ་ཆུང་གསུམ་གང་ཡིན་རུང་སློབ་གསོ་ཉིན་མོ་
རེ་རེར་ཡང་སློབ་གསོ་དང་ཁ་འབྲལ་མི་རུང་བས་སློབ་གསོ་ལ་བརྩོན་ཞིང་སློབ་གསོ་དར་
སྤྲེའགཏོང་བ་ནི་མི་ཚེ་འདིར་ཆེས་གལ་ཆེ་བ་ཞིག་རེད།
ད་ལྟའི་ང་ཚོའི་སློབ་གསོ་གནད་དོན་ཆེན་པོ་ཞིག་ནི་སྤྱིར་བཏང་གི་གནད་དོན་མི་
ཉུང་བ་ཞིག་ཡོད་པའི་ཁར་དུས་ཀྱིས་བསྐྱེལ་ཡོང་བའི་དཀའ་གནད་ཅིག་ཡོད་ལ། ཡུལ་
གྱིས་བསྐྱེལ་ཡོང་བའི་དཀའ་གནད་ཅིག་ཡོད་པ་མ་ཟད། ངོ་བོའི་སྟེང་ནས་བསྐྱེལ་ཡོང་
བའི་དཀའ་གནད་ཀྱང་མང་བོ་འདུག གནད་དོན་དེ་རིགས་ཐག་མ་བཅད་ན་མི་རིགས་
འདིའི་སློབ་གསོ་ཆ་ཚང་བ་ཞིག་ཏུ་འགྱུར་མི་ཐུབ་ལ། ཚད་ལྡན་པ་ཞིག་ཏུ་དེ་བས་ཀྱང་
འགྱུར་མི་ཐུབ། དེ་བས་ལག་ལེན་དངོས་ལས་ཐག་གཅོད་དགོས་པའི་གནད་དེ་བཙལ་
ནས་རྙེད་ན་སློབ་གསོའི་སྒོ་རེ་འབྱེད་ཐུབ་པ་ཡིན། དེ་བས་སློབ་གསོ་ལག་ལེན་ལ་དངོས་སུ་
འཇུག་བཞིན་པ་དག་གིས་འདི་ལྟ་བུའི་དོན་དངོས་ཀྱི་གནད་ཟིན་ཞིང༌། ཐག་གཅོད་ཀྱི་
102



གངས་སེང་འཚོལ་བ།
ཐབས་འཚོལ་བའི་ཟིན་བྲིས་གང་མང་ཞིག་བཀོད་ན་བོད་ཀྱི་སློབ་གསོ་ལ་ཕན་ཞིང་། མི་
རིགས་ཤིག་གི་སློབ་གསོ་ནི་མི་རིགས་ཤིག་གི་བདེ་སྡུག་དང་མ་འོངས་པར་འབྲེལ་བ་ཡོད་
པས་སོ། །
འོན་ཀྱང་། ཁོའི་མིག་ཀྱང་སོ་སྐྱེས་མིག་ཡིན་པ་ལས་འཕགས་པའི་མིག་མིན་པས་སོ་
སྐྱེས་མིག་གིས་བལྟས་པའི་གནད་དོན་འདི་དག་ལ་ད་དུང་མང་བོ་ཞིག་ཡོད་པ་གདོན་མི་
ཟ་ཡང་། ཁོང་གིས་འདི་ལྟར་དོན་དངོས་ལས་
ས་ལས་བཏོན་པའི་གནད་དོན་འདི་དག་སློབ་གསོ་
ལ་དོ་སྣང་དང་ཞིབ་འཇུག་ལག་ལེན་བྱེད་མཁན་དག་ལ་མཚོན་ན་དཔྱད་པའི་གཞི་གལ་
ཆེན་ཞིག་ཡིན་ལ། འཛིན་པའི་གནད་རྩ་ཆེན་ཞིག་ཡིན་པས་ངེས་པར་བཀླག་རིན་ཡོད་པ་
ཞིག་ཏུ་མཐོང་སོང་།
དེ་བས་བདག་གིས་ཁོས་ལས་ཞོར་དུ་རང་གི་སློབ་གསོའི་ཐད་ཀྱི་མཐོང་ཐོས་མྱོང་
གསུམ་བྲིས་པ་ལ་བཀྲ་ཤིས་བདེ་ལེགས་ཞུ་རྒྱུ་ལས་གཞན་ད་དུང་འདི་དང་འདི་ལྟ་བུའི་
དགེ་རྒན་དག་གིས་མི་རིགས་ཀྱི་བྱ་བ་རླབས་པོ་ཆེའི་ཁྲོད་ནས་རང་གི་མཐོང་ཐོས་མྱོང་
གསུམ་འབྲི་རྒྱུ་ཡང་རེ་བ་བྱེད་ཀྱིན་ཡོད།
འོན་ཀྱང་དེའི་བསྡོམས་ཚིག་ག་འདྲ་ཡིན་པ་དང་། དེ་ལ་དཔྱད་བརྗོད་ག་འདྲ་བྱེད་
མིན། ད་དུང་དེ་དང་མི་མཐུན་པའི་ལྟ་བ་གང་ཞིག་འབྱུང་བ་ཡང་ངས་བཤད་དགོས་པའི་
གནད་དོན་འདི་ལས་གཞན་ཞིག་ཡིན་པའང་ཀློག་པ་བོ་ཀུན་གྱིས་བརྗེད་མི་རུང་།
2011 ལོའི་ཟླ 1 | པའི་ཚེས 29 ལ་གངས་ལྗོངས་ཤེས་རིག་ནོར་བུའི་གླིང་དུ་བྲིས།
1 (03



ཤེས་རབ་ཀྱི་ཚོམས།
སྨུག་པ་གྱོན་པའི་མེ་ཏོག་གི་རྨི་ལམ།
སྨུག་པ་གྱོན་པའི་མེ་ཏོག གི་སྔོན་འགྲོ།
ཁྱེད་ཀྱིས་སྨུག་པ་གྱོན་པའི་མེ་ཏོག་ཅིག་མཐོང་མྱོང་ངམ། ཁྱོད་ད་དུང་སྨུག་པ་གྱོན་
པའི་མེ་ཏོག་གི་རྨི་ལམ་དུ་འགྲིམ་མྱོང་ངམ། ངས་ཁྱེད་ལ་བཤད་འདོད་པ་ནི་སྨུག་པ་གྱོན་
པའི་མེ་ཏོག་དེ་མཚམས་ལ་ལར་ཟིལ་བའི་མིག་ཆུ་འཐུང་བའི་མེ་ཏོག་ཅིག་ཡིན་ལ། སྐབས་
ལ་ལར་དུང་བ་ཁོང་ལ་སྦས་པའི་མིག་ཟུང་དྭངས་མོ་ཞིག་ཀྱང་ཡིན་ངེས། རེ་སྨོན་གྱིས་
སྐར་བཏུ་བའི་མཚན་མོར་སྨུག་པ་གྱོན་པའི་མེ་ཏོག་དེ་གཉིད་མེད་པར་ཁེར་རྐྱང་དུ་གླུ་
ཆུང་ཞིག་ལེན་བཞིན་ཡོད་ངེས།
ཡིན་ན་ཡང༌། སྨུག་པ་གྱོན་པའི་སྐབས་སུ་རྨི་ལམ་གྱི་ཕྱེ་མ་ལེབ་ཅིག་འཕུར་ཡོང་
ནས་བརླན་ཤས་བཟུང་བའི་གཤོག་ཟུང་དེ་ལྷེབ་ལྷེབ་ཀྱིས་ཅི་ཞིག་འཚོལ་བཞིན་རྒྱང་རིང་
ནས་ཡོང་སྟེ་རྒྱང་རིང་ལ་འཕུར་ངེས། དེ་ནི་སྨུག་པ་གྱོན་པའི་མེ་ཏོག་གི་རྨི་ལམ་ཞིག་སྟེ་ང་
ཡང་སྨུག་པ་གྱོན་པའི་མེ་ཏོག་ཏུ་འགྲིམ་མྱོང་ངེས་ཀྱང་སྐབས་དེར་བད ག་ ག་འདྲ་ཞིག་
ཡིན་པ་མེ་ཏོག་དེ་ཁོ་ནས་ཤེས་ངེས།
དེ་རིང་ངས་ཁྱེད་ལ་སྨུག་པ་གྱོན་པའི་མེ་ཏོག་ཅིག་ངོ་སྤྲོད་བྱ་སྟེ། མེ་ཏོག་འདི་ནི་
སྙན་ངག་པ་ཞིག་གི་བསམ་པའི་རྔ་ཀླུང་ན་བཞད་པའི་མེ་ཏོག་ཁེར་རྐྱང་ཞིག་ཡིན་ལ་ཁེར་
རྐྱང་གིས་བཞད་ནས་རིང་བོ་མ་ལོན་པའི་མེ་ཏོག་གཉོམ་ཆུང་ཞིག་ཀྱང་ཡིན། ཁ་བའི་མེ་
ཏོག་གི་ཁྲོད་དུ་འཛུམ་མདངས་གྲོལ་བའི་མེ་ཏོག་ཅིག་ཡིན་ལ། འདིས་རྨི་ལམ་རྨི་ཐེངས་
རེར་ཁ་བའི་གླུ་ཆུང་གི་རེ་སྨོན་དེས་སེམས་པའི་ཕྱི་ནང་གསང་གསུམ་བཟུང་ཡོད།
མེ་ཏོག་འདི་ནི་སྙན་ངག་ཅིག་ཡིན་ཏེ། སྙན་ངག་ཅེས་པ་མཚམས་ལ་ལར་བལྟས་ན་
མེ་ཏོག་ཅིག་ཡིན་ལ། སྐབས་ལ་ལར་སྐར་མ་ཞིག་ཡིན། སྐབས་ལ་ལར་ངར་སྐད་ཅིག་ཡིན་
ལ་སྐབས་ལ་ལར་སྒྲོན་མེ་ཞིག་ཡིན། མཚམས་ལ་ལར་ཁ་བ་ལེབ་མོ་ཞིག་ཡིན་ལ་མཚམས་ལ་
ལར་ཡི་གེ་དྲུག་མ་ཞིག་ཀྱང་ཡིན་པ་འདྲ། འདི་ནི་སྙན་ངག་ལ་ངོ་བོའི་སྒོ་ནས་མཚན་ཉིད་
1 04



༽
གངས་སེང་འཚོལ་བ།
འཇོག་མི་ཐུབ་པའི་རྒྱུ་མཚན་གཞན་ཞིག་རེད།
ཁྱེད་ཀྱིས་གྱི་ལིང་འཇིགས་མེད་ཀྱི་སྙན་ངག་འདི་དག་ཀློག་པའི་ཚེ་ན་སྨུག་པ་གྱོན་
པའི་མེ་ཏོག་ཅེས་ག་འདྲ་ཡིན་པ་ཞིག་ཤེས་ངེས་ཡིན་ཏེ་འདི་དག་ནི་ན་གཞོན་སྙན་ངག་པ་
འདིས་སློབ་མའི་སྐབས་སུ་བྲིས་པའི་སྙན་ངག་སྐོར་ཞིག་རེད། ད་དུང་ཉེ་བའི་ལོ་འདི་དག་
གི་རིང་ལ་བྲིས་པའི་སྙན་ངག་ཀྱང་མི་ཉུང་བ་ཞིག་བསྡུས་ཡོད་འདུག
ན་གཞོན་སྙན་ངག་པ་འདི་ནི་གྲྭ་བཙུན་སྙན་ངག་པ་ཞིག་ཡིན་ལ། ཡིག་རིགས་སྣ་
གསུམ་ཤེས་པའི་ལོ་ཙཱ་བ་ཞིག་ཀྱང་ཡིན། ད་དུང་སློབ་མའི་རྣམ་དཔྱོད་རྒྱས་པར་རང་གི་
ཡོད་ཚད་གཏོང་བའི་དགེ་རྒན་བཟང་བོ་ཞིག་ཡིན་པ་མ་ཟད་ནང་བསྟན་གཙོ་བྱས་པའི་
སྲོལ་རྒྱུན་རིག་གནས་ལ་སྦྱང་བ་ཟབ་ཅིང་དེང་རབས་རིག་གནས་ལ་ཆ་རྒྱུས་ཆེ་པའི་ན་
གཞོན་རྣམ་དཔྱོད་ལྡན་པ་ཞིག་ཀྱང་ཡིན།
ངས་སྙན་ངག་འདི་དག་ལ་རགས་ལྟ་ཞིག་བྱས་པའི་མཐོང་བ་ནི་ཚིག་གི་སྦྱོར་བདེ་
ཞིང་དོན་གྱི་གནད་ཟིན་པ། འགྱུར་བའི་མདངས་གསལ་ཞིང་བརྩེ་བའི་བཅུད་མངར་བ་
བཅས་ངང་གིས་བཞུར་བའི་བརྩེ་བ་འདི་ནི་སྨུག་པ་གྱོན་པའི་མེ་ཏོག་ཅིག་དང་འདྲ་ལ་རྨི་
ལམ་དུ་སྐར་མའི་མིག་མདངས་འཐུ་བའི་མེ་ཏོག་ཅིག་ཀྱང་འདྲ།
མེ་ཏོག་རེའི་འདབ་མའི་སྟེང་དུ་སེམས་པའི་འཇིག་རྟེན་རེ་ཡོད་ལ། བརྩེ་བའི་
བསིལ་རླུང་གི་རེག་བྱ་རེ་ན་དྲི་བསུང་གི་ངད་ཁ་ཡང་འཁྱིལ་འདུག།
སེམས་པའི་འཇིག་
རྟེན་དེ་ནི་དབྱངས་ཀྱི་འཇིག་རྟེན་ཡིན་ལ་རོལ་དབྱངས་དེ་ནི་དབྱངས་ཅན་མའི་དཀྲོལ་བ་
མིན་ལ་དེང་རབས་འཕྲུལ་ལས་བྱུང་བ་དེ་བས་ཀྱང་མིན། སྙན་ངག་པའི་མིག་མདངས་རེ་
རེ་རོལ་མོའི་འཕྲུལ་རེ་ཡིན་ལ། སྙན་ངག་པའི་བརྩེ་བ་རེ་རེ་སྙན་ངག་གི་ཆུ་མིག་དྭངས་མོ་
རེར་བཞུར་གྱིན་འདུག རེད་དེ། དབྱངས་ཀྱི་མིག་མདངས་དེ་མེ་ཏོག་གི་འཛུམ་དུ་གྲུབ་
ཅིང་།སྙན་ངག་གི་བརྩེ་བ་དེས་མེ་ཏོག་གི་བརྩེ་བ་བརླན་འདུག
མེ་ཏོག་འདི་ནི་སྙན་ངག་ཅིག་ཡིན་ལ་སྙན་ངག་འདི་ཡང་མེ་ཏོག་ཅིག་ཡིན། མེ་
ཏོག་འདི་ཁྱོད་ཀྱི་སེམས་ཁོང་དུ་བཞད་ཅིང་ཁྱེད་ཉིད་མེ་ཏོག་འདིའི་རྨི་ལམ་དུ་འགྲིམ་
པར་སྨོན།
2 () { 1
ལོའི་ཟླ 1 2 བའི་ཚེས 1ཉིན་ཤེས་རིག་ནོར་བུའི་གླིང་དུ་བྲིས།
305



ཤེས་རབ་ཀྱི་ཚོམས།
མི་ལ་མེད་དུ་མི་རུང་བ་ནི་སློབ་གཉེར་ཡིན།
《གཉིད་ལས་སད་པའི་བྱ་ཁྱུ» སྔོན་འགྲོའི་ཚབ་ཏུ་བྲིས་པ།
མི་ནི་གཞན་དོན་གྱི་ཆེད་དུ་འཚོ་བ་ཡིན་ལ་རང་དོན་གྱི་ཆེད་དུ་འཚོ་བའང་ཡིན།
དེ་བས་གཞན་དོན་སྒྲུབ་པའི་ཆེད་དུ་དགོས་པའང་རྣམ་དཔྱོད་ཡིན་ལ་རང་དོན་སྒྲུབ་པའི་
ཆེད་དུ་དགོས་པ་ཡང་རྣམ་དཔྱོད་ཡིན། སྔོན་བྱོན་མཁས་པས་རྣམ་དཔྱོད་མེད་ན་འཇིག་
རྟེན་འདིར་འཚོ་བའི་སྙིང་བོ་མེད་པར་འདོད་ཅིང་། ད་ལྟའི་མཁས་པས་འཇིག་རྟེན་ལ་
སྙིང་བོ་ལེན་པའི་ཆེད་དུ་རྣམ་དཔྱོད་དགོས་པར་འདོད། དེ་བས་རྣམ་དཔྱོད་ཀྱི་ཆེད་དུ་
ཆུང་བྱིས་པའི་དུས་ནས་སློབ་གཉེར་བྱ་དགོས་ལ། གཞོན་དར་མའི་སྐབས་སུ་སློབ་གཉེར་
བྱ་དགོས་པར་མ་ཟད། ལོ་རྒན་པའི་དུས་སུའང་སློབ་གཉེར་བྱ་དགོས་པ་རེད། ལྷག་པར་
ཉམ་ཆུང་བའི་མི་ཞིག་དང་བློ་གྲོས་དམན་པའི་མི་ཞིག་ཡིན་ན་དེ་བས་ཀྱང་སློབ་གཉེར་བྱ་
དགོས་པའང་སྨོས་མེད་རེད།
འཇིག་རྟེན་འདིར་མི་ལ་དགོས་ཤིང་མེད་དུ་མི་རུང་བ་ནི་སློབ་གཉེར་ཡིན་པས་
སློབ་གཉེར་དང་ཁ་བྲལ་ཏེ་རྒྱུ་ནོར་ལོངས་སྤྱོད་ལ་འདོད་རྒུར་རོལ་བ་ནི་མི་སྨིན་བྱེད་མ་
ཡིན་པར་མི་ཉམས་བྱེད་འབའ་ཞིག་རེད། མདོར་ན་སློབ་གཉེར་ནི་འཇིག་རྟེན་གྱི་རྨོངས་
པ་སེལ་བྱེད་ཀྱི་གསེར་གྱི་སྣང་བ་དང་ཆོས་སྲིད་ཀྱི་གཏེར་ཁ་འབྱེད་བྱེད་ཀྱི་འོད་ཀྱི་ལྡེའུ་
མིག་ཀྱང་རེད། དེ་བས་སློབ་གཉེར་གྱི་ཆེད་དུ་ཕྱོགས་སོ་སོ་ནས་སློབ་གྲྭ་མང་དུ་བཙུགས་
ཤིང་སློབ་གཉེར་གྱི་ཐབས་ཚུལ་མི་འདྲ་བ་དག་གཏན་ལ་ཕབ་པའི་སློབ་གསོ་རིག་པ་ཡང་
གང་མང་བྱུང་།
གངས་ལྗོངས་ཤེས་རིག་ནོར་བུའི་གླིང་ནི་བོད་ཀྱི་རྣམ་དཔྱོད་ཀྱི་ཆེད་དུ་བཙུགས་
པའི་སློབ་གྲྭ་ཞིག་ཡིན་ཞིང་། དེང་རབས་རིག་གནས་གནད་དུ་འཛིན་པའི་གནའ་དེང་གི་
རིག་གནས་ཟུང་འབྲེལ་གྱི་སློབ་གྲྭ་ཞིག་ཡིན་པ་མ་ཟད། བོད་ཀྱི་སྲོལ་རྒྱུན་སློབ་གསོ་དང་
1 06



གངས་སེང་འཚོལ་བ།
དེང་རབས་སློབ་གསོ་ཟུང་དུ་འབྲེལ་བའི་མི་རིགས་ཀྱི་ཁྱད་ཆོས་མངོན་པར་གསལ་བའི་
སློབ་གྲྭ་ཞིག་ཀྱང་ཡིན།
སློབ་གྲྭ་འདི་ནས་ལོ་རེར་བཞིན་སློབ་མ་བརྒྱ་ཕྲག་རེ་མཐར་ཕྱིན་ཅིང༌། དེ་དག་
མཐར་ཕྱིན་ཁར་བོད་ཀྱི་སློབ་ཆེན་ཇི་བཞིན་མཐར་ཕྱིན་འབྲས་རྟགས་སུ་དཔྱད་རྩོམ་དང་
སྙན་དེབ་དཔར་དུ་བསྐྲུན་པའི་སྲོལ་ཞིག་ཀྱང་ཆགས་འདུག སྤྱིར་ན་མཐར་ཕྱིན་དཔྱད་
རྩོམ་འབྲི་བ་ནི་འབྲིང་རིམ་ཆེད་སྦྱོང་གི་སློབ་མ་ཞིག་ལ་འོས་པ་ཞིག་མིན་ལ། དེང་གི་
གཞུང་བཙུགས་སློབ་གྲྭའི་མཐོ་འབྲིང་སློབ་མར་མཚོན་ན་མཐར་ཕྱིན་དཔྱད་རྩོམ་འབྲི་བ་
ནི་འགྲུབ་ཐབས་མེད་པ་ཞིག་ཡིན་པ་མ་ཟད། སློབ་ཆེན་དངོས་གཞི་སློབ་མར་མཚོན་
ནའང་མགོ་ན་བའི་ལས་ཀ་ཆེན་པོ་ཞིག་རེད།
གངས་ལྗོངས་ཤེས་རིག་ནོར་བུའི་གླིང་གི 2012 ལོའི་མཐར་ཕྱིན་
སློབ་མ་དག་གིས་མཐར་ཕྱིན་གྱི་འབྲས་རྟགས་སུ་བྲིས་པའི་རྩོམ་ཡིག་ཕྱོགས་བསྒྲིགས་ཀྱི་
དེབ་ཅིག་ཡིན། དཔྱད་རྩོམ་དང་རྩོམ་ཡིག་འདི་དག་ནི་སྤྱི་ཆ་ནས་ཆེས་ལེགས་པ་ཞིག་
གཏན་ནས་མ་ཡིན་པར་ཕྱོགས་གང་སར་ཞན་ཆ་མངོན་པར་གསལ་ན་ཡང་། ལོ་བཞི་ལྔ་
ཞིག་ཏུ་སློབ་གཉེར་བྱས་པ་ཞིག་ལ་མཚོན་ན་ཕུལ་དུ་བྱུང་བའི་རྩོམ་ཡིག་ཏུ་མཐོང་བས་
ཆེད་དུ་བསྔགས་པ་བརྗོད་འོས་པ་ཞིག་གོ །
དཔེ་དེབ་འདི་ནི་ཁོ་ཚོས་སློབ་གྲྭ་དང་ཕ་ཡུལ། སློབ་གྲྭ་འདི་དང་འདི་ལྟ་བུའི་སློབ་
མ་ཤེས་བརྩོན་དང་ལྡན་པ་དག་ལ་རང་ཉིད་མཚོན་པའི་ལེགས་སྐྱེས་སུ་ཕུལ་བ་ཡིན་ཞེས་
བརྗོད་ན་འགྲིག་སྟེ་ལེགས་སྐྱེས་འདི་ནི་ཁོ་ཚོས་སློབ་གྲྭ་འདིར་འབད་པས་སློབ་གཉེར་བྱས་
པའི་འབྲས་རྟགས་སུ་ཕུལ་བ་ཡིན་ཞིང༌། ཁོ་ཚོ་དང་ཁོ་ཚོ་ལྟ་བུའི་སློབ་གཉེར་བ་དག་ལ་
རྟིང་སྐུལ་བྱེད་པའི་ཆེད་དུ་ཕུལ་བའང་
ང་ཡིན་འདུག ལྷག་པར་ཁོང་ཚོའི་སློབ་གཉེར་ལ
རོགས་སྐྱོར་བྱེད་པའི་སྐྱེས་བོ་ཀུན་ལ་ཕུལ་བའི་ལེགས་སྐྱེས་བླ་ན་མེད་པ་ཞིག་རེད།
འདི་ལས་ཁོང་ཚོ་སློབ་གྲྭ་འདིར་ཉི་མ་བཏང་བ་མ་ཡིན་པར་མཚོན་པ་ལས་རྣམ་
དཔྱོད་ནི་གཞན་ལས་ཁྱད་དུ་འཕགས་པ་ཞིག་ཡིན་ཞེས་བཤད་ན་གཏན་ནས་མཚོན་མི་
ཐུབ། མི་སུ་ཡིན་རུང་བརྩོན་པའི་འབྲས་བུ་ཁྱད་དུ་འཕགས་པ་ཞིག་ཡིན་པ་ལས་ཤེས་རབ་
ཀྱི་འབྲས་བུ་ཁྱད་དུ་འཕགས་པ་ཞིག་ཡིན་པའི་ངེས་པ་ག་ལ་ཡོད། གལ་ཏེ་རང་ཉིད་ཁྱད་
{{}}



ཤེས་རབ་ཀྱི་ཚོམས།
དུ་འཕགས་པ་ཞིག་ཏུ་འགྱུར་འདོད་ན་ཤེས་རབ་ཡོད་པ་ཙམ་གྱིས་མི་ཆོག་པར་བརྩོན་པ་
རྒྱུ་ཆེན་པོ་བསྟེན་ཏེ་ཤེས་བརྩོན་ཟུང་འབྲེལ་བྱ་དགོས་པ་ལས་དེ་གཉིས་འབྲེལ་མེད་དོན་
གཞན་དུ་གྱུར་ན་མེ་འབར་བ་ལྟ་བུའི་ལྷན་སྐྱེས་ཀྱི་ཤེས་རབ་ཡོད་ན་ཡང་དེ་ལས་བྱུང་བ་ནི་
འགྱོད་པ་འབའ་ཞིག་ལས་མ་འདས།
ཡིན་ན་ཡང་། རྩོམ་ཡིག་འདི་དག་གིས་ཁོ་ཚོའི་འདས་པ་མཚོན་པ་ལས་མ་འོངས་
པ་མཚོན་མི་ཐུབ་ཅིང་། མི་ནི་མ་འོངས་པའི་ཆེད་དུ་འཚོ་བ་ཡིན། ཡིན་ན་ཡང་། མ་འོངས་
པ་ཡོད་ཚད་དེ་རིང་དང་འབྲེལ་བས་བདག་ཁོང་ཚོར་ཐོབ་པའི་འབྲས་བུ་འདིར་ཡིད་སྤྲོ་
ཞིང་། འབྲས་བུ་འདི་བརྩོན་པ་ལས་ཐོབ་པར་བསམ་ནས་ཁོང་ཚོའི་མ་འོངས་པར་ཡིད་
ཆེས་མོད། མ་འོངས་པ་ནི་གཞན་གྱིས་རེ་བ་བཞིན་ཐོབ་པའི་ངེས་པས། དེ་རིང་ནས་རང་
གིས་རང་ལ་རེ་བས་བལྟས་ཏེ། བརྩོན་པ་ལྡབ་འགྱུར་གྱིས་བསྐྱང་དགོས་པས་ན་མཐར་
ཕྱིན་པའི་ཉིན་མོ་འདི་ནས་སོས་དལ་བག་ཡངས་སུ་སོང་ན་གཏན་ནས་མི་ལེགས་པ་ཞིག་
གོ །
དེ་བས་ངས་འདིར་ཤེས་རིག་ནོར་བུའི་གླིང་ནས་མཐར་ཕྱིན་པའི་སློབ་མ་འདི་
དག་གཙོ་བྱས་ཏེ་བོད་གངས་ཅན་གྱི་མཐར་ཕྱིན་སློབ་མ་རྣམས་ལ་ཞུ་རྒྱུ་ནི་མཐར་ཕྱིན་
རྗེས་ཤེས་རིག་མི་འབོར་བ་དང༌། མི་རིགས་མི་འབོར་བ། རང་ཉིད་མི་འབོར་བར་སྔར་
ལས་ལྷག་པའི་བརྩོན་པ་རྒྱ་ཆེན་པོ་བསྟེན་རྒྱུ་ནི་ཤིན་ཏུ་གལ་ཆེ་བ་ཞིག་གོ །
དེ་ལྟར་བྱས་ན་རང་ཉིད་རང་གིས་བདག་པོར་འགྱུར་བའི་ཐེམ་སྐས་སུ་འགྲིམ་པ་
ཡིན་ལ། རང་ཉིད་འཇིག་རྟེན་འདིར་མགོ་བཀྱགས་ནས་སྡོད་ཆོག་པའི་སྦྱོར་བ་བརྩམས་
པའང་ཡིན་ནོ། །དེའི་ཕྱིར། རང་གིས་རང་ཉིད་འཇིག་རྟེན་འདིར་གསོན་ཡོད་པ་གཏན་
ནས་བརྗེད་མི་ཉན་ལ། རང་ཉིད་ཀྱང་མི་རིགས་འདིའི་གྲུབ་ཆ་གསོན་པོ་ཞིག་ཡིན་པ་དེ་
བས་ཀྱང་བརྗེད་མི་འོས།
མཐར། མཐར་ཕྱིན་པའི་སློབ་མ་དག་གི་མ་འོངས་པར་བཀྲ་ཤིས་བདེ་ལེགས་
བཙས།
2 ( 1 2
ལོའི་སྤྱི་ཟླ 5 5 ཚེས 1 5ལ་མང་རར་བྲིས།
1 08



གངས་སེང་འཚོལ་བ།
ཐ་སྙད་གསར་བ་དང་ཐ་སྙད་ཚད་ལྡན།
9
ད་ལྟ་བོད་ཀྱི་སྐད་ཡིག་ལ་ཉེན་ཁ་དུ་མ་ཞིག་སླེབས་འདུག་སྟེ་སྐད་རིགས་གཞན་པ་
བསྲེས་པའི་འདྲེ་སྐད་བཤད་པ་དང་གཅིག མི་རིགས་གཞན་པའི་ཐ་སྙད་ཐད་བསྒྱུར་ལ་
གཞོལ་བའི་འགྱུར་མ་གྱོང་བས་བསླད་དེ་ར་མ་ལུག་གི་སྐད་ཆ་བཤད་པ་དང་གཉིས། པོད་
ཀྱི་ཐ་སྙད་ལེགས་པོ་སྐོར་ཞིག་ཡོད་པ་དག་བསྐྱུར་ནས་ཡུལ་སྐད་ཀྱི་རྗེས་སུ་འབྲངས་ནས་
ཚད་ལྡན་མ་ཡིན་པའི་ཐ་སྙད་སྤྱོད་པ་དང་གསུམ། ཐ་སྙད་གཅིག་གྱུར་བྱེད་མ་ཐུབ་པར་
རང་རང་ས་ནས་ཐ་སྙད་རེ་སྤྱད་དེ་བོད་སྐད་སིལ་བུར་འགྲོ་བའི་ཉེན་ཁ་སླེབས་པ་དང་
བཞི་ཡོད།
ད་ལྟ་ཕ་སྐད་གཙང་མའི་ལས་ལ་འཇུག་པས་སྐད་རིགས་གཞན་བསྲེས་པར་འགོག་
པ་ལ་དགེ་མཚན་ཆེན་པོ་བྱུང་ན་ཡང་ལ་ལ་ཞིག་ཚད་ལས་བརྒལ་ནས་བོད་རང་ལ་གོམས་
ཤིང་འདྲིས་པའི་ཐ་སྙད་སྐོར་ཞིག་ཀྱང་མི་རིགས་གཞན་ལ་དེ་འདྲའི་རིགས་མཐུན་འགའ་
རེ་ཡོད་པ་ལ་བརྟེན་ནས་ཡོད་ཚད་ལ་བྱི་དོར་བྱེད་པའི་ངན་རྐྱེན་ཆེན་པོ་ཞིག་བྱུང་ཡོད་པ་
ནི་ཉེན་ཁ་ཞིག་རེད། མང་བོ་ཞིག་སྐད་རིགས་གཞན་ཡིན་ནའང་ད་ལྟ་རང་ཅག་གི་སྐད་དུ་
གྱུར་ཡོད་པ་ནི་ཨ་རག་དང་ཁན་ཅ། འཛམ་གླིང་། བསྐལ་བ། མུ་ཏིག ཏ་ལེན། པད་མ
ཏིང་ལོ། ཁྲང་ཞི། ཅོག་ཙེ། ལིང་སོགས་གང་མང་ཞིག་ཡོད་པ་དེ་དག་སྐད་རིགས་གཞན་
ལས་བྱུང་ན་ཡང་ད་ལྟ་བོད་སྐད་དུ་གྱུར་པ་མ་ཟད་སྔོན་གྱི་ཚིག་མཛོད་དག་ཏུ་ཡང་བོད་
སྐད་ཡིན་ཤག་གི་བཞག་ཡོད་པས་ཕ་སྐད་གཙང་མ་ལ་ཁ་གཡར་ནས་དོར་ན་མི་ལེགས་ཏེ་
སྒྲ་སྦྱོར་བམ་གཉིས་ལས་སྔོན་ཆད་གྲགས་པ་དབང་བཙན་པས་སྐད་སོར་འཇོག་དགོས་པ་
ཞེས་གསུངས་པས་སོ། ། ལྡེ་དང་འོབས། མཐོ། མེའུ་ལུའུ། འགེལ། གྱང་། གནས་ མིག སྐེ།
གནས། སྤྲིན། གནམ། སྒང་། རོང་། གྲོང་། ཡུན། ཁྱོན། སེམས་སོགས་སྐོར་ཞིག་ནི་རྒྱ་བོད་
གཉིས་ཀའི་སྐད་ལ་ཡོད་པ་གཞན་གྱི་སྐད་ཀྱི་གྲས་སུ་རྒྱག་དགོས་དོན་ཅི་ཡང་མེད་དོ། །ལ་
ལས་གཞན་གྱི་ཐ་སྙད་དང་ཕྱོགས་འདྲ་བ་རེ་མཐོང་ཙམ་ཉིད་ནས་དོར་བར་བྱེད་པ་ནི་སྒྲ་
109



་རིགས་
ཤེས་རབ་ཀྱི་ཚོམས།
རིག་པའི་ཆོས་ཉིད་དང་རིག་གནས་དར་བའི་ལོ་རྒྱུས་ལ་འདང་རྒྱག་མ་ཤེས་པ་ཙམ་དུ་
ཟད། དེ་བས་ཕ་སྐད་གཙང་མ་བཤད་དུས་ད་ལྟའི་ཐ་སྙད་གསར་བ་དག་སྐད་
གཞན་སྤྱོད་པ་འགོག་དགོས་པ་ལས་ཡོད་ཚད་དོར་ན་ཕ་སྐད་ལ་སྲུང་སྐྱོབ་བྱེད་པ་མ་ཡིན་
པར་གཏོར་བརླག་བྱས་པ་ཞིག་ཡིན།
གཉིས་པ་མི་རིགས་གཞན་པའི་ཐ་སྙད་ཐད་བསྒྱུར་ལ་གཞོལ་བའི་འགྱུར་མ་གྱོང་
བས་བསླད་དེ་ར་མ་ལུག་གི་སྐད་ཆ་བཤད་པ་ནི་མཐར་ཐུག་གི་རེ་བ་ལ་ལོག་ཕེབས་སམ་
ལོག་མལ། འབྲས་བུ་ལ་མཇུག་འབྲས། སྒྲུང་བཤད་པ་ལ་སྒྲུང་གྱེར་འཆད། གཏམ་རྒྱུད་
བཤད་པ་ལ་གཏམ་རྒྱུད་སྒྲོག་བཤད། བསམ་བློའི་གོ་བགོས་པ་ལ་ཀླད་པར་དྲག་ཆས་སྤྲས།
ཡོ་ལང་ངམ་ཞོགས་ལངས་པ་ལ་ཚ་རླབས་རྒྱས། སློབ་ཁྲིད་ལ་འཆད་ཁྲིད། གཏམ་བཤད་ལ་
ཚོགས་བཤད། ཡང་ན་འཁྲབ་བཤད། གོང་བཅད་ལ་བཅད་གོང་།སྤང་ཐང་ལ་རྩྭ་ཐང་། ས་
གཞིར་ཞེས་པར་ས་གཞིའི་སྟེང་དུ། ཁ་པར་གྱི་དབྱངས་སྙན་ལ་ཚོན་སྒྲ། སེམས་ལྷོད་ལ་
བབས་པའམ་བདེ་ལ་བབས་པ་ལ་སེམས་ཁམས་སྙོམས་སྒྲིག སེམས་ཁུར་རམ་སེམས་
ཚེགས་ལ་སེམས་ཀྱི་མནོན་ཤུགས།ནུས་པ་ལ་སྒུལ་ཤུགས། ད་དུང་མང་ཚོགས་ཀྱི་རང་
བཞིན། རྒྱལ་ཡོངས་ཀྱི་རང་བཞིན་སོགས་དང་། སྲུང་བ་ལ་སྲུང་སྐྱོབ། སྡོང་བོ་བཙུགས་པ་
ལ་སྡོང་བོ་འདེབས་འཛུགས། དམིགས་ཡུལ་ལ་དམིགས་འབེན། ད་ལྟ་ལ་མིག་སྔར། འབད་
པ་ལ་ཤུགས་སྣོན་སོགས་ནི་བོད་ཀྱི་ཐ་སྙད་ཀྱི་གཟུགས་སུ་གྲུབ་ཡོད་མོད། རྒྱ་ཡིག་ཐད་
བསྒྱུར་ལ་གཞོལ་ཆེ་བས་རྒྱའི་སྐད་ཀྱི་ཁྱད་ཆོས་ལྡན་པ་ལས་བོད་ཀྱི་སྐད་ཀྱི་ཁྱད་ཆོས་མེད་
པས་འདི་དག་གིས་བོད་ཀྱི་སྐད་ལ་དབང་ཟ་བ་ནི་ད་ལྟ་ཡོངས་སུ་ཁྱབ་ཡོད་པས་ང་ཚོས་
ངེས་པར་འཛེམ་དགོས་པ་ཞིག་རེད།
གནད་དོན་དེ་ཐག་གཅོད་བྱེད་ཀྱི་ཚད་གཞི་ཉག་གཅིག་ནི་བོད་རང་ལ་ཁྲིམས་
ཡོད་དུས་གཏན་ལ་ཕབ་པའི་བཀས་བཅད་ཀྱི་ཡིག་ཆ་སྒྲ་སྦྱོར་བམ་གཉིས་ལ་བསྟུན་པ་དེ་
ཡིན་མོད། ད་ལྟ་མིང་གསར་དུ་འདོགས་བཞིན་པ་དག་གིས་བོད་བཙན་པོའི་བཀས་
བཅད་ཀྱི་ཡིག་ཆ་གཡས་སུ་བསྐྱུར་ནས་རང་གི་ཞེ་འདོད་ཀྱི་རྗེས་སུ་རྒྱུགས་བཞིན་པ་ནི་
ཆེས་མི་ལེགས་པ་ཞིག་རེད། དེ་དགོངས་པ་གཞིར་བཟུང་ནས་བཤད་ན་དངོས་པོ་གསར་
བ་ཞིག་ལ་མིང་འདོགས་དུས་འཚོལ་འདོགས་སོར་བཞག་གསུམ་ངེས་པ་བ་
སྙམ།
ངའ་
པ་བརྒྱུད་དགོས་
} 1()



གངས་སེང་འཚོལ་བ།
དང་བོ་ཐ་སྙད་འདོགས་དུས་རོང་ཕྱོགས་ཀྱི་ཐ་སྙད་དག་རོང་བར་སྔར་ནས་ཡོད་
པའི་ཐ་སྙད་ཚད་ལྡན་ཡོད་པ་དཔེར་ན་གོ་རེ་ལག་འཁྱིལ་མ་དང་མེ་ཏོག་མ་མི་གཅིག་ཡང་
ད་ལྟའི་ཐ་སྙད་རྣམས་སུ་གཅིག་ཏུ་བསྲེས་ནས་ཀོ་རེ་མེ་ཏོག་ཅེས་བཏགས་པ་ལྟ་བུའི་སྐྱོན་
ཆེན་པོ་འབྱུང་བཞིན་ཡོད་ཅིང་། གལ་ཏེ་ft #ཞེས་པ་གོ་རེ་མེ་ཏོག་མར་བསྒྱུར་ན་
**#j; ཞེས་པ་ཇི་ལྟར་བསྒྱུར། བོད་ཀྱི་དབང་དུ་བྱས་ན་རྒྱའིet)ཞེས་པ་དང་བོད་ཀྱི་གོ་རེ་
ག་མ་གཉིས་མི་གཅིག་པས་མེ་ཏོག་གོ་རེ་ཞེས་བསྒྱུར་ན་དངོས་པོ་དེ་དག་ལ་ཁྱད་
འབྱེད་ཐུབ་བོ། །དེ་བཞིན་ཨ་མདོའི་ཚོམ་མ་ཟེར་བ་ལ་ཚོད་མ་ཞེས་ཡིག་ནོར་བྲིས་པས་
ཚོད་མ་ཞེས་པ་འདིས་ཚོད་མ་ཁོ་ན་སྟོན་མ་ཐུབ་པས་ཚལ་དུ་བསྒྱུར་ན་ཡང་ཚོད་མ་ནི་སྔོ་
ཚོད་དང་ཚལ་ནི་དེ་དག་གི་ར་བར་གོ་ན་སྒྲ་རིག་པའི་ཆོས་ཉིད་དང་མཐུན་ནོ། །
ད་ལྟ་འདི་ནི་དཀའ་རྙོག་ཅིག་ཏུ་གྱུར་ཡོད་ལ། དཀའ་རྙོག་འདི་མཐོང་རྗེས་ས་པན་
གྱིས་དགོས་པ་མེད་པར་མིང་གསར་དུ་གདགས་པར་མི་བྱའོ། །ཞེས་པ་དེ་དྲན་འོང་། དེ་
བས་ང་ཚོ་དངོས་པོ་གསར་བར་མིང་འདོགས་དུས་སྔོན་གྱི་ཐ་སྙད་ལས་དེ་འདྲ་ཡོད་མེད་
ལ་འཚོལ་བ་ནི་ཉོག་དྲ་དེ་རིགས་ཐག་གཅོད་པའི་ཐབས་ཉག་ཅིག་ཡིན་ཏེ་དཔེར་ན་སྔོན་
ཆད་གསང་ཆེན་མྱུར་ལམ་ཞེས་པ་གསང་སྔགས་ཀྱི་བརྡ་ཞིག་ཡིན་རུང་དེའི་མྱུར་ལམ་ཞེས་
པ་དེ་མྱུར་མོར་བགྲོད་ཐུབ་པའི་ལམ་ཡིན་པས་དེང་གི # sg%ལ་ལམ་ལ་སྤྱད་ན་ཆེས་
འོས་པ་དང་ལྡད་དྲིལ་ཞེས་པ་ཕྱུགས་ཀྱི་ལྡད་ཀྱི་མིང་ཡིན་རུང་། དེང་གི་ཀ་ར? % ལ་
ལྡད་དྲིལ་ཞེས་བཏགས་ན་ཆེས་འོས་པ་བཞིན་ཕྱུགས་རྫི་རྣམས་ཀྱིས་སྔོན་ནས་སྤྱད་བཞིན་
པ་བཞིན་ནོ། ། ཁྱེའུ་ཟས་ཞེས་སྔོན་གྱི་འདུལ་བའི་བསྟན་བཅོས་སོགས་སུ་འབྱུང་བས་
ན་སིལ་ཟས་དང་ཞོར་ཟས་སུ་མིང་གསར་བ་འདོགས་མི་དགོས།
གལ་ཏེ་དེ་དང་འདྲ་བའི་ཐ་སྙད་ཅིག་བཙལ་ནས་མ་རྙེད་ན་དེ་དང་འདྲ་འབྲེལ་
གང་རུང་གི་མིང་འདོགས་དགོས་ལ་མིང་འདོགས་དུས་འདྲ་འབྲེལ་གང་རུང་གིས་
འདོགས་དགོས་ལ། དེ་མི་ནུས་ན་ད་གཟོད་བསྒྱུར་དགོས། དཔེར་ན	༼ཞེས་པ་ནི་སོ་
སྔོན་དུ་བསྒྱུར་ན་བལྟས་ཚོད་ཀྱིས་མི་ལེགས་པ་ལྟར་སྣང་ཡང་ཐ་སྙད་དེའི་འབྱུང་ཁུངས་
རྒྱལ་བོ་སོ་སྔོན་གྱི་གཏམ་རྒྱུད་དེ་ཤེས་ན་མིང་དེ་འབྱོར་འགྲོ་ལ། ཐ་སྙད་དེ་རིགས་ནི་ལོ་
རྒྱུས་མཚོན་པར་བྱེད་པའི་ཐ་སྙད་ཡིན་པས་ངེས་པར་དེ་ལྟར་བསྒྱུར་དགོས།
གལ་ཏེ་བསྒྱུར་ན་ཡང་གོ་བརྡ་སྤྲོད་མི་ཐུབ་པ་ཞིག་ཡིན་ཚེ་ད་གཟོད་སྒྲ་སོར་བཞག་
111



ཤེས་རབ་ཀྱི་ཚོམས།
བྱ་དགོས། གང་ཞིག་སྒྲ་སོར་བཞག་བྱ་དགོས་མིན་ནི་སྔོན་གྱི་སྒྲ་སྦྱོར་བམ་གཉིས་ལས་སྒྲ་
སྦྱོར་བམ་གཉིས་ལས། །གཟུངས་སྔགས་དང ༧ དོན་མང་བོར་འཇུག་པ། ༣ ཡུལ་དང་
སེམས་ཅན། མེ་ཏོག་དང་རྩི་ཤིང་གི་རིགས་བསྒྱུར་ན་མི་བདེ་བ་དག ༥ བྲམ་ཟེ་སོགས་སྔོན་
ཆོད་གྲགས་པ་བཙན་པར་བྱས་ཏེ་གཏན་ལ་ཕབ་པ་གཞིར་བཟུང་ན་ཤིན་ཏུ་ལེགས་སོ།
གསུམ་པ་བོད་ཀྱི་ཐ་སྙད་ལེགས་པོ་སྐོར་ཞིག་ཡོད་པ་དག་བསྐྱུར་ནས་ཡུལ་སྐད་ཀྱི་
རྗེས་སུ་འབྲངས་ནས་ཚད་ལྡན་མ་ཡིན་པའི་ཐ་སྙད་སྤྱོད་པ་ནི་དཔེར་ན(1)དབུས་གཙང་
བས་ཡིན་ནམ་ལ་ཡིན་པས།རེད་དམ་ལ་རེད་པས། ཡོད་ལ་ཡོག་རེད་། ཡིན་ཕྱིར་ལ་ཡིན་
ཙང་།ཆུ་བོ་ལ་ཆུ་མོ། རྐུ་མས་བརྐུས་ལ་རྐུ་མ་བརྐུས། ཆུ་འཁྱག་འཐུང་མི་རུང་ལ་ཆུ་འཁྱག་
འཐུང་རྒྱུ་མེད། གཡུ་སྒྲོན་གྱིས་དངུལ་རྙེད་པ་ལ་གཡུ་སྒྲོན་ལ་དངུལ་རྙེད། སྐུ་མཁྱེན་ལ་ཀུ་
ཅི། སྒོར་མོ་ལ་པད་ཤུག སློབ་མ་ལ་སློབ་ཕྲུག་འོ་ན་ལོ་བཞི་བཅུ་ལོན་པའི་འབུམ་རམས་པ་
ཡང་སློབ་ཕྲུག་ཡིན་ནམ། (2) ཁམས་པས་སྤང་ལ་སྤང་ག་ལྟ་བུ་ཇེ་མང་ལ་འགྲོ་བཞིན་
འདུག དཔེ་ཆ་ལ་ཡི་གེ +F ཡིག་ཁང་དང་། 13: ཡིག་ཅོག་ཅེས་བཏགས་པ་ལྟ་བུ་སྟེ། ཡི་
གེ་དང་། དཔེ་ཆ་གཉིས་བསྲེས་ནས་དཔེ་ཆ་ལ་ཡི་གེ་ཞེས་འབོད་པས་རྡོ
(3) ཨ་མདོ་བའི་ཕལ་སྐད་བསྲེས་པ།ཀུན་ལ་ཀུན་པོ་དང་གློ་བུར་ལ་གློ་རྡེག་ལྟ་བུ་དང་།
ཕངས་པ་ཞིག་ལ་ན་གཞོན་སྙན་ངག་འབྲི་མཁན་དག་ལ་གསོར་མོ་རེད། རྫབ་བཞག་ཟིག་
ལྟ་བུའི་འབྲི་བ་ཇེ་མང་ལ་འགྲོ་བཞིན་ཡོད་ལ། གལ་ཏེ་ཨ་མདོ་བས་ཀྱང་དེ་ལྟར་བྲིས་ན།
ལྷག་པར་དུ་ཉོག་དྲ་འབྱུང་ངེས་ཏེ།ཨ་མདོ་བས་ནང་ལ་འགྲོ་ལ་ནང་ང་འགྲོ། སོང་བ་ཡིན་
ནམ་ལ་སོང་ནེ། ཡིན་ན་ཡང་ལ་ཡིན་ན་ར། མིན་ནམ་ལ་མིན་ནེ། མང་བོ་ཡོད་ཀྱང་དེ་ལྟར་
བྲིས་པ་ཉུང་མོད་དེ་ལྟར་བྲིས་ན་ཨ་མདོ་ཡི་གེ་དང་དབུས་གཙང་གི་ཡི་གེ་ཞེས་འབྱུང་ཉེན་
ཆེ། ལ་ལས་
ལས་ད་ལྟ་ལྷ་སའི་སྐད་དང་མཐུན་པའི་བརྡ་སྤྲོད་ཅིག་བཟོ་དགོས་ཞེས་སྐད་
འབོད་ཀྱིན་འདུག་པ་ནི་བླུན་པོའི་རྟགས་ཤིག་ལས་མ་འདས།
ང་ཚོས་སྤྱི་སྐད་ལ་བསམ་དུས་ངེས་པར་ཕལ་སྐད་ལ་དོ་སྣང་བྱ་དགོས་ཤིང་། ཕལ་
སྐད་ལས་བྱུང་བའི་ཐ་སྙད་ཚད་ལྡན་དག་གིས་སྤྱི་སྐད་ལ་ཁ་སྐོང་བྱ་དགོས་མོད། འོན་ཀྱང་
ཁ་སྐད་ཀྱིས་སྤྱི་སྐད་ཀྱི་ཚད་བྱས་ན་གོ་ལོག་ཅིག་རྫོབ་སྐྱེལ་བ་ལས་མེད་དོ། །
དེ་ལས་གཞན་ཞིག་ནི་ཐ་སྙད་གཅིག་གྱུར་བྱེད་མ་ཐུབ་པར་རང་རང་ས་ནས་ཐ་
སྙད་རེ་སྤྱད་དེ་བོད་སྐད་སིལ་བུར་འགྲོ་བའི་ཉེན་ཁ་སླེབས་པ་ནི་ད་ལྟ་ས་ཆ་རེ་རེ་ན་ཕ་
112



གངས་སེང་འཚོལ་བ།
སྐད་གཙང་མའི་བྱེད་སྒོ་སྤེལ་བ་ནི་དགའ་འོས་པ་ཞིག་ཡིན་མོད། དངོས་པོ་གསར་བ་
དག་ལ་རང་རང་སར་ཐ་སྙད་རེ་བཏགས་ཏེ་ཁྱོད་ཀྱིས་བཤད་པ་ངས་མི་གོ་ལ་ངས་བཤད་
པ་ཁྱོད་ཀྱིས་མི་གོ་བའི་ཚུལ་ཡང་འབྱུང་བཞིན་ཡོད། དེ་ནི་ཁྲིམས་ཀྱིས་གཅིག་གྱུར་འབྱུང་
མ་ཐུབ་པ་ལ་ཐུག་ཡོད། དེ་བས་དམངས་ཁྲོད་དུ་ཕ་སྐད་གཙང་མའི་ལས་འགུལ་དང་
མཉམ་དུ་མཁས་པ་དག་གི་བརྡ་ཆད་གཅིག་གྱུར་དང་ཚད་ལྡན་ཅན་ལ་བསྙེག་པའི་བཀས་
བཅོད་ཀྱི་ལས་ཀ་བྱེད་པ་ནི་ཤིན་ཏུ་གལ་ཆེ།
དངོས་པོ་གསར་བ་ལ་ཐ་སྙད་འདོགས་དུས་ངེས་པར་བརྡ་ཆད་རིག་པར་སྦྱངས་
ན་ལེགས་ཤིང་དེ་དངོས་པོ་དེ་ཐུན་མོང་མ་ཡིན་པ་མཚོན་ནུས་པ་ཞིག་དགོས་ཏེ་དཔེར་ན་
བསོད་ནམས་དཔལ་འཛོམས་ཞེས་པས་བུ་མོ་ཞིག་གི་དོན་སྤྱི་ཡིད་ལ་ཤར་བ་ལས་དངོས་
པོ་དེ་མཚོན་མི་ཐུབ་ཅིང་། ཆུ་ཀུབ་ཅེས་སྒྲ་དོན་གཉིས་ཀ་ཡོད་པའི་མིང་དུ་བསྒྱུར་མོད།
ཀུབ་ནི་ཀུ་བའི་ཚིག་སྡུད་ཡིན་པས་རྒྱུའི་ཀཱ་ཞེས་པ་དང་གཏན་ནས་མི་འདྲ་བས་ཐ་སྙད་དེ་
རིགས་བོད་སྐད་ངོ་མ་ཞིག་ཡིན་རུང་ཚད་ལྡན་གྱི་གྲས་སུ་མི་འགྲོ་ལ། མིང་དེ་བོད་སྐད་
ཡིན་པ་ཙམ་གྱི་མི་ཆོག་པར་བོད་སྐད་ཚད་ལྡན་ཞིག་ཏུ་འགྱུར་དགོས་པ་ནི་ཤིན་ཏུ་གལ་ཆེ་
བ་ཞིག་གོ།དེ་ལྟར་བརྡ་ཆད་ཚད་ལྡན་ཅན་གྱི་གཞུང་ལུགས་ཀྱི་དགོངས་དོན་བཞིན་མིང་
འདོགས་པ་གལ་ཆེ་བར་བསམ་མོ། །
དེ་བས་བོད་རང་གི་རྒྱུན་ཏུ་སྤྱོད་བཞིན་པའི་ཐ་སྙད་མང་བོ་ཞིག་ད་དུང་ཚིག་
མཛོད་དུ་བསྡུས་མེད་ལ།དེ་ལས་མང་བོ་ཞིག་ཉམས་དམས་སུ་འགྲོ་བཞིན་ཡོད་པས་ཤེས་
རིག་ནོར་བུའི་གླིང་གི་ད་ལོའི་མཐར་ཕྱིན་སློབ་མ་དག་གིས་དམངས་ཁྲོད་ཀྱི་ཐ་སྙད་མང་
བོ་ཕྱོགས་བསྒྲིགས་བྱས་ཏེ་པར་དང་བཅས་ངོ་སྤྲོད་བྱས་པའི་དཔེ་ཆ་ཞིག་པར་དུ་བསྐྲུན་
པ་འདི་ནི་བོད་ཀྱི་སྤྱི་སྐད་འཐུས་ཚང་བར་བྱེད་པ་དང་ལྷག་པར་གསར་དུ་བྱུང་བའི་
དངོས་པོ་ལ་མིང་འདོགས་པར་རྒྱུ་ཆ་གལ་ཆེན་ཞིག་ཡིན་པ་མ་ཟད། བོད་ཀྱི་མིང་མཛོད་
དག་ཚད་ལྡན་དང་འཐུས་ཚང་བར་འགྲོ་བའི་གཞི་འདིང་པ་ཞིག་ཀྱང་ཡིན་པས་ཤིན་ཏུ་
ལེགས་པའི་བྱ་བ་ཞིག་རེད།
2 ) 1 2
ལོའི་སྤྱི་ཟླ་
༨ ཚེས | རུལ་མང་རར་བྲིས་
113



ཤེས་རབ་ཀྱི་ཚོམས།
བྱིས་པའི་འཕྲུལ་སྣང་གི་འཇིག་རྟེན།
བྱ་མདོ་རབ་རྒྱས་ཀྱི་བྱིས་པའི་སྙན་ངག་ཁག་གསུམ་བཀླགས་པ།
བྱིས་པའི་སེམས་ཁམས་དང་བྱིས་པའི་སྐད་ཆའང་སྙན་ངག་ཡིན་ལ་སླད་མ་འདྲེས་
པའི་ཆུ་མིག་དྭངས་མོ་ཞིག་ཀྱང་ཡིན། བྱིས་པ་རྣམས་ཀྱི་ཁོར་ཡུག་ནི་སླད་མ་འདྲེས་པའི་ཆུ་
མིག་དྭངས་མོ་དེ་ཉིད་ཡིན། དེའི་ཕྱིར་བྱིས་པའི་སྙན་ངག་ཀྱང་ལྷུང་ལྷུང་གིས་བཞུར་བའི་
ཆུ་མིག་དྭངས་མོ་དེའི་དབྱངས་རྟ་ཡིན་དགོས།
ཡིན་ན་ཡང་། ད་ལྟའི་བར་དུ་བོད་ཀྱི་བྱིས་པ་ཚོས་བྱིས་པའི་སྙན་ངག་མི་འབྲི་བར་
ན་གཞོན་གྱི་ཁ་ཕོ་སྒྲོག་པར་བྱེད། ལོ་བཅུ་གྲངས་ཅན་གྱི་བྱིས་པའི་སྙན་ངག་ནའང་མཛའ་
མོ་དང་བརྩེ་དུང་སོགས་སྤུངས་ཡོད་པ་ནི་བོད་ཀྱི་བྱིས་པ་དེ་ཚོའི་ཁ་ན་མི་མཛའ་བའི་དུ་བ་
རིང་བོ་ཞིག་འཐེན་པ་དང་འདྲ། དེ་བས་ད་ལྟའི་བར་དུ་བོད་ལ་ཨ་མཚར་མཚར་དགུ་མ་
གཏོགས་བྱིས་པའི་སྙན་ངག་ཅིག་འབྱུང་མ་ཐུབ།
དེ་རིང་ཁོ་བོས་གློ་བུར་དུ་སྙན་ངག་པ་བྱ་མདོའི་རབ་རྒྱས་ཀྱིས་བྲིས་པའི་བྱིས་པའི་
སྙན་ངག་ཁག་གསུམ་མཐོང་བས་ཧ་ལས་ཤིང་ཧོན་འཐོར། རྒྱུ་མཚན་ནི་བྱིས་པའི་འཇིག་
རྟེན་དྭངས་མོ་ཞིག་ཡོད་པས་ཡིན། ང་ཚོ་སུ་ཡིན་རུང་བྱིས་པའི་གནས་སྐབས་བརྒྱུད་ནས་
འོང་བས་སྙན་ངག་འདི་བཀླགས་མ་ཐག་ཏུ་རང་ཉིད་ཀྱི་བྱིས་པའི་དུས་ཀྱི་དྭངས་གཙང་
གི་ལོ་ཟླ་དེ་དྲན་འོང་ལ་བྱིས་པའི་དུས་ཀྱི་འཕྲུལ་སྣང་དང་འཆར་སྣང་དེ་ཡང་མངོན་འོང་།
དེ་ནི་སྙན་ངག་འདི་དག་ལས་བྱིས་པའི་ལྷད་མ་འདྲེས་པའི་འཇིག་རྟེན་དེ་ལེགས་པར་
བཞེངས་ཡོད་པས་ཡིན།
ལྟོས་དང་། སློབ་གྲོགས་ཚོའི་གྲས་སུ་རེས་སྐོར་བའི་ཁྲལ་དེ་མི་འཇལ་ཀ་མེད་ཀྱི་གླུ་
ཆུང་ཆུང་དེའི་སྐབས་འགར་སྐད་མགོ་མཐོ་འགྲོ་ལ་སྐབས་འགར་དམའ་འགྲོ་བ། རང་གི་
ནི་
1 14



གངས་སེང་འཚོལ་བ།
མིད་པ་རང་ལ་མི་དབང་བ་ལྟ་བུའི་གླུ་ལེན་དུས་ཀྱི་དངངས་འཚུབ་དང་། ཡང་ལོ་དགུ་ལ་
སོན་པའི་བྱིས་པ་ཞིག་ལ་མཚོན་ན་ཨ་ཕ་
ཨ་ཕས་ཆང་རག་བཏུང་བས་བཟའ་འཁོན་བསླངས་ཏེ་
ཨ་མ་ཕ་ཁྱིམ་དུ་ལོག་རྗེས་བྱིས་པའི་རྒྱུགས་འབྲས་དམན་སོང་བའང་བྱིས་པའི་སེམས་
ཁམས་ཡིན། དེ་བས་དགེ་རྒན་གྱིས་སྐྱོན་བརྗོད་བྱེད་དུས “ད་ལྟ་ཁྱེད་ཀྱིས༼དེ་རིང་བདག་
གི རྒྱུགས་འབྲས་དམན་དོན་མཁྱེན་སོང་ངམ། ” ཞེས་པའང་བྱིས་པ་གྲུང་བོ་ཞིག་གི་སྐད་
ཆ་ཡིན་ནོ། །
ཁ་བ་བབས་རྗེས “ལོ་མའི་དབྱིབས་ཅན” དང “མེ་ཏོག་རིས་ཅན”” “ང་དང་ཟླ་བ།
ལྷ་མོ་གསུམ་པོའི་རྐང་རྗེས” འདི་དག་གིས་ང་ཚོའི་མིག་ལ་བྱིས་པའི་འཆར་སྣང་དང་བྱིས་
པའི་སེམས་ཁམས། བྱིས་པའི་རེ་སྨོན་ད་དུང་བྱིས་པའི་དྭངས་གཙང་བཅས་འཆར་འོང་
ཞིང་དེ་ལ་རོལ་ཐུབ་པ་མ་ཡིན་ནམ། འདིར་བྱིས་པ་ཚོས་རོལ་བར་བྱས་ན་དེ་བས་ཀྱང་བྲོ་
བ་ཞིག་ཡོད་པར་གདོན་མི་ཟ།
བདག་སྤྲོ་བ་ཞིག་ནི་བྱ་མདོ་རབ་རྒྱས་ཀྱིས་བྱིས་པའི་སེམས་ཁམས་དང་བྱིས་པའི་
སྐད་ཆ། བྱིས་པའི་འཆར་སྒོ་རི་མོ་བྲིས་པ་ལྟ་བུའི་སྙན་ངག་ཅིག་བྲིས་པ་འདི་མ་ཡིན་པར་
བྱིས་པ་རྣམས་ལ་མྱོང་བྱའི་དྭངས་གཙང་གི་ཆུ་མིག་ཅིག་དང་མེ་ཏོག་གི་རྨི་ལམ་ཞིག་
བསྐྲུན་པ་དེ་ཡིན་ལ། འདིར་བརྟེན་ནས་བྱིས་པ་ཚོས་ཀྱང་བྱིས་པའི་སྙན་ངག་འབྲི་བར་
སྐུལ་འདེབས་གཏང་ངེས་ཡིན་ནོ། །
2002 ལོའི་ཟླ 1 བོར་མང་རར་བྲིས།
1
1 15



ཤེས་རབ་ཀྱི་ཚོམས།
གངས་སེང་འཚོལ་བ།
]
]
གངས་སེང་ནི་བོད་མི་རིགས་ཀྱི་བསམ་བློའི་ནང་གོ་གནས་ཆེན་པོ་ཞིག་བཟུང་
ཡོད་པའི་ཁར་རིག་གནས་དང་སྤྱི་ཚོགས་ལ་ཡང་ཤུགས་རྐྱེན་ངེས་ཅན་ཞིག་ཐེབས་ཡོད།
གནད་དོན་གཙོ་བོ་ནི་གངས་སེང་དང་གངས་རིའི་བར་གྱི་འབྲེལ་བ་ཡིན་ལ་དེས་བོད་མི་
རིགས་ཀྱི་དཔའ་བ་དང་སྤོབས་པ་མཚོན་པས་ཡིན་ཏེ། སྲོག་ཆགས་གཞན་འཚོ་དཀའ་
བའི་གངས་རིའི་ཁྲོད་དུ་འཚོ་ཞིང་རོལ་བ་མ་ཟད། འཇིགས་པ་མེད་པའི་ང་རོ་སྒྲོག་པ་
སོགས་ཀྱིས་སོ། །
འོ་ན་གངས་སེང་ཡོད་དམ་མེད་ཅེ་ན། སྔོན་མཁས་པ་སུ་ལ་ཡང་དེ་ཡོད་མེད་ཀྱི་
དོགས་པ་མ་སྐྱེས་ལ། སྐྱེས་བོ་སུས་ཀྱང་གངས་སེང་མེད་ཅེས་གསུངས་མ་མྱོང་། རྒྱུ་མཚན་
ནི་གངས་སེང་ནི་བོད་མི་རིགས་ཀྱི་བསམ་བློའི་འཁྱེར་སོ་དང་ཡོངས་སུ་མཐུན་པ་སྟེ། བྱིས་
པ་ཚུན་ཆད་ཀྱི་ངག་ན་སེང་གེ་དཀར་མོ་གངས་ནས་འགྱིང་ན་གངས་རིའི་རྒྱན་ཆ་དང་།
ཁྱི་རྒན་ལྔ་ལི་སྲང་ནས་རྒྱུགས་ན་རྡོ་ལོག་འཕེན་ས་ཡིན། ཞེས་སོགས་གངས་སེང་དང་
འབྲེལ་བའི་གླུ་དང་། གཏམ་དཔེ་ཡང་ཤིན་ཏུ་མོད་པས་སོ། །
དེ་ལྟ་ན་ཡང་། མཁས་དབང་དགེ་འདུན་ཆོས་འཕེལ་གྱིས། རྒྱ་གཞུང་མང་བོར་
དཔྱད་ནས་གངས་སེང་ཞེས་པ་གངས་ཅན་རི་དང་ཉེ་བའི་ནགས་ཀྱི་སེང་གེ་ཡིན་པ་ལས་
གངས་རིའི་ ཁྲོད་ཀྱི་སྲོག་ཆགས་ཤིག་མིན་པར་འདོད་ཚུལ་བ ཏོ ན་པ་ལ་བ རྟེན་
ནས “གངས་སེང་ཡོད་མེད་ཀྱི་རྩོད་པ་ཐོན་ཞིང་དེ་ནི་སྲོག་ཆགས་ཤིག་ཡོད་མེད་ཙམ་མ་
ཡིན་པར་བོད་མི་རིགས་ཀྱི་བསམ་བློའི་འཁྱེར་སོའི་གྲུབ་ཆ་ཞིག་ཡོད་མེད་ལ་ཐུག་ཡོད།
མཁས་དབང་དགེ་འདུན་ཆོས་འཕེལ་གྱི་བཞེད་ཚུལ་ལྟར་ན་གངས་རིའི་ཁྲོད་ཀྱི་མི་
རིགས “གངས་མི ” ཡིན་པ་སྨོས་མེད་ཡིན་ལ་མི་རིགས་གཞན་པས་ང་ཚོར་དེ་ལྟར་འབོད་
116



གངས་སེང་འཚོལ་བ།
ཀྱང་རུང་མོད། ང་ཚོས་རིག་གནས་འདུ་ཤེས་འཁྱེར་སྟངས་ལ་བལྟས་ན “གངས་མི ” ནི་
ངེས་པར་གངས་རིའི་ཁྲོད་དུ་གནས་པ་ཞིག་སྟེ “གངས་གཡག ” དང “ གངས་སྦྲུལ ”
“གངས་བྱིའུ” སོགས་ཀྱང་དེ་ལས་མ་འདས། འོན་ཀྱང་མི་འདྲ་ས་ཞིག་ནི་དེ་ཚོ “གངས་
སེང” ལྟར་བོད་མི་རིགས་ཀྱི་བསམ་བློའི་འདུ་ཤེས་འཛིན་སྟངས་ཐད་ནས་གནས་བབས་
ཆེན་པོ་ཟིན་མེད།
བོད་ཀྱིས་གངས་སེང་ལ་དོ་སྣང་བྱེད་པ་བཞིན་དུ་འཛམ་གླིང་གི་མི་མང་བོས་
“གངས་མི ” ལ་དོ་སྣང་ཆེན་པོ་བྱེད་བཞིན་ཡོད་དེ་ཧྥ་རན་སིའི་སྤྱི་ཚོགས་རིག་པ་བ་ཨོ་ཕི་
ཚིས ང ། “གངས་མི” ཡོད་ཀྱང་། སུས་ཀྱང་མཐོང་མི་སྲིད་ཟེར། 196 6 ལོར་འབྲུག་རྒྱལ་
བོས “གངས་མིའི་" གཟུགས་རིས་བཀོད་པའི་སྦྲག་ཡིག་ཅིག་བཀྲམ་པ་ལ་བརྟེན་ཚང་མས་
དབང་མེད་དུ་བསམ་གཞིག་གནང་དགོས་བྱུང་།
རྗེས་སུ “གངས་མི ” དངོས་མཐོང་བའི་མི་ཞིག་བྱུང་བ་ནི་དབྱི་ཏ་ལིའི་རི་འཛེགས་
པ་གྲགས་ཅན་འཚོལ་ཞིབ་པ་མེ་སུ་ནི་ཡིན་ཏེ་ཁོང་གིས་དེ་ནི་མི་དང་གཏན་ནས་མི་འདྲ་
ཟེར། ཁོས་ད་དུང་མཐོ་ཚད་མཚོ་ངོས་
ས་ལས་མུས 8(XX) ཡོད་པའི་ཧི་མ་ལ་ཡའི་རི་རྒྱུད་དུ་
གངས་མི་ལ་འཕྲད་པ་མ་ཟད་པར་ཡང་བརྒྱབས་ཡོད་ཟེར། ཁོང་གིས་ད་དུང་ཨོ་ཏི་
ལིའི 《གསར་འགྱུར་གཟའ་དེབ སྟེང་རྩོམ་ཡིག་སྤེལ་ནས་གངས་མི་ནི་གདོད་མའི་མི་ཞིག་
དང་འདྲ་བར་ད་ལྟ་རྩ་མེད་དུ་སོང་སྙམ་པ་ནི་འཁྲུལ་བ་ཡིན། ལོ་བཅུའི་སྔོན་དུ་ངས་དེ་
སྲོག་ཆགས་ཤིག་ཡིན་པར་འདོད་དེ་ད་ནི་བདེན་དཔང་རྙེད་ཅེས་གསུངས།
ཁོང་གིས་ལོ་བཅུ་གཅིག་རིང་ལ་གངས་མི་བཙལ་ཏེ་དཔར་དུ་ཕབ་པ་དང་། བརྙན་
འཕྲིན་དུ་བླངས་པ་སོགས་ཀྱིས་ཞིབ་འཇུག་བྱས་པ་ལ་བརྟེན་ནས་འདི་ལྟར་བཤད་དེ་ཁོའི་
མཐོ་ཚད་མུས 23 དང་ལངས་ནས་འགྲོ་ཐུབ་པ་དང་ལུས་སྟེང་གི་སྤུ་དམར་བོ་དང་རིམ་
བཞིན་ཛེ་ནག་ཏུ་སོང་ཞིང་ལོ་ལོན་པ་དང་བསྟུན་དཀར་བོར་འགྱུར་ཞིང་། ལོ 25 འམ་ཡང་
ན 3) གསོན་ཐུབ་ཅིང་མིག་སྔར་ཧི་མ་ཡའི་རི་རྒྱུད་དུ་པལ་ཆེར་འདི་འདྲ་བའི “གངས་མི
སྟོང་ལྷག་ཡོད་ངེས་ཟེར་ཞིང་འཛམ་གླིང་ཟླུམ་པོའི་སྟེང -གངས་མི ལ་ཞིབ་འཇུག་གི་
གནས་ཚུལ་གསར་དུ་འགོ་བརྩམས་པ་རེད།
117



ཤེས་རབ་ཀྱི་ཚོམས།
“གངས་སེང" ཡང “གངས་མི” ལྟར་བཙལ་ནས་རྙེད་ཐུབ་པ་ཡིན་ནམ། ང་ཚོས་
སུས་ཀྱང “གངས་སེང” བཙལ་མ་མྱོང་ལ་དགེ་འདུན་ཆོས་འཕེལ་གྱིས་ཀྱང་ཡིག་ཐོག་ནས་
བསམ་གཞིག་གནང་བ་ཙམ་ལས “གངས་སེང" འཚོལ་ཕྱིར་གོམ་པ་གང་ཡང་སྤོས་མེད།
དེའི་ཕྱིར་ཚངས་དབྱངས་རྒྱ་མཚོས “གངས་སེང” མཐོང་བ་ནི་བསམ་གྱིས་མི་ཁྱབ་བར་ཁ་
གཡར་ནས་གཡོལ་རྩིས་བྱས་མོད། ཚངས་དབྱངས་རྒྱ་མཚོ་ལག་རྟེན་བཟུང་ནས་གངས་
ཁྲོད་དུ་གོམ་པ་སྤོས་བཞིན་སོང་བ་ལས་འཕུར་བ་མིན་པས་བསམ་གྱིས་མི་ཁྱབ་པའི་དོན་
ཅི་ཡང་མེད། འོན་ཀྱང་། དགེ་འདུན་ཆོས་འཕེལ་གྱི་རྗེས་སུ་གཡམ་ལ་རྒྱུགས་ཤིང་ཆོས་
ལུགས་ཁས་མི་ལེན་པའི་ན་གཞོན་དག་གིས་འདི་ལ་ཇི་ལྟར་འགྲེལ་བ་བྱེད་དམ།
ཚངས་དབྱངས་རྒྱ་མཚོས “གངས་སེང" མཐོང་བ་བཞིན་ད་ལྟའང་སྐྱེས་བོ་ཕལ་
བས་གངས་རིའི་ཁྲོད་ནས “གངས་སེང མཐོང་བའི་གནས་ཚུལ་ཤིན་ཏུ་མོད་ཅིང་
“གངས་སེང" ཡང “གངས་མི” ལྟར་ཉིན་མོ་གཉིད་ཅིང་མཚན་མོར་གཟན་ལ་འདུར་བ་
ཞིག་ཡིན་ན་དུས་རྒྱུན་དུ་མཐོང་དཀའ་བ་ནི་སྨོས་མེད་ཡིན་མོད་ཆེས་ཕངས་པ་ནི ·གངས་
སེངརྙེད་དཀའ་བ་དེ་མིན་པར་ང་ཚོའི་ཁྲོད་དུ “གངས་སེང༌ འཚོལ་བའི་མི་སྙིང་སྟོབས་
ཅན་མེ་སུ་ན་ལྟ་བུ་ཞིག་མ་བྱུང་བར་ཡིག་ཐོག་ནས་རྩོད་པས་ཉིན་མོ་གཏོང་བ་དང་ལྷག་
པར་དེང་གི་ན་གཞོན་མང་བོ་ཞིག་ནི་ཆོས་ཐམས་
ས་ཅད་སྒྱུ་མ་ཟེར་བའི་ཟླ་ལ་ཆོས་ཐམས་
ཅད་ལོང་ག་ལྟ་བུ་ཟེར་བ་དེ་ཡིན་ནོ། །
གལ་ཏེ། ང་ཚོས་རང་གི་ཚེ་སྲོག་དང་བདེ་བ་ཡོད་ཚད་བློས་བཏང་སྟེ་མི་ཚེ་གངས་
ཁྲོད་དུ་འགྲིམ་ནས “གངས་སེང" འཚོལ་བའི་དབང་དུ་བྱས་ན “གངས་དྲེད” “གངས་
གཟིགས སོགས་རྙེད་པ་བཞིན “གངས་སེང” ཡང་རྙེད་ཐུབ་པ་གདོན་མི་ཟའོ། །
འོན་ཀྱང་ང་ཚོས་གངས་སེང་འཚོལ་བ་ནི -གངས་སེང་” གི་གཟུགས་བརྙན་ཙམ་
མ་ཡིན་པར་གངས་སེང་གི་དཔའ་ངར་དང་ཞེ་སྤོབས་ཤེས་རབ་དག་ཡིན་ལ་དེ་མ་རྙེད་ན་
ང་ཚོའི་མི་རིགས་སྲུང་ནས་རྒྱུགས་པའི་ཁྱི་རྒན་ལྡ་ལི་ཞིག་དང་གཉིས་སུ་མེད་ཅིང་། ད་
ལྟའི་བོད་དུ་ཁྱི་རྒན་དེ་མང་དུ་འགྲོ་བ་འདི་ནི་བདེན་དཔང་གསར་བ་ཞིག་ཡིན་ནོ། །
118



གངས་སེང་འཚོལ་བ།
རང་ཉིད་ལ་བལྟ་བ།
ར་རྒྱས་ནི་མིའི་མཛེས་པ་ཞིག་སྟེ་མཛེས་པ་ཡལ་བའི་ཡར་རྒྱས་ནི་ཡར་རྒྱས་མིན་
པར་ཕམ་ཁ་ཡིན་ནོ། །མིའི་ཡར་རྒྱས་ནི་མི་ཆོས་རིང་ལུགས་ཀྱི་ཡར་རྒྱས་ཏེ་འགྲོ་བ་མིའི་
རིགས་ཀྱི་བརྩེ་སེམས་ཡིན་ནོ། །
མིས་རང་ཉིད་ལ་ཕྱིའི་དཔལ་ཡོན་གྱིས་བྱི་དོར་བྱེད་བཞིན་ནང་བསམ་པའི་དཔལ་
ཡོན་གྱི་ཐད་ནས་བྱི་དོར་བྱ་རྒྱུ་བརྗེད་དེ་དེའི་ཚབ་ཏུ་གསེར་དངུལ་གྱི་རྒྱན་ཆ་དང་ལོངས་
སྤྱོད་ཀྱི་དགོད་སྒྲ་ཁོ་ནས་བསྐྱངས། དེ་བས་མི་མང་བོ་ཞིག་ནི་ཕྱིའི་ལུས་པོ་ཡིད་དུ་འོང་ན་
ཡང་ནང་བསམ་པ་ནི་ཆེས་སྐྱུག་བྲོ་བ་ཞིག་ཡིན་ནོ། །
བོང་བུས་གཟིག་ལྤགས་གྱོན་ནའང་དེའི་ཕུགས་ན་མི་ཡོད་ཅིང་གཟིག་ལྤགས་གྱོན་
པའི་བོང་བུ་གཞན་གྱིས་བསད་ནའང་མི་དེ་རིགས་ཀྱིས་བདེན་དྲང་གི་བོང་བུ་མང་བོར་
ད་དུང་གཟིག་ལྤགས་གཡོགས་བཞིན་འདུག
སེང་གེ་འཇིགས་རྒྱུ་མེད་པའི་བླུན་པོ་ཞིག་ཡིན་ལ་སེང་གེའི་ཡ་ཐོད་གྱོན་པའི་མི་ནི་
ངོ་ཚ་མེད་པའི་མཁས་པ་ཞིག་སྟེ། ཁྱིས་ཞེ་སྡང་གི་ཆོ་ངེ་འདོན་ཞིང་རྔ་མ་མེད་ནའང་
བདག་པོ་བཙོང་བའི་འདྲེ་མིན་ལ་མིས་སྤྲེལ་ལད་བྱེད་ཅིང་འཛུམ་དཀར་སྟོན་ཤེས་ནའང་
ངོ་ཚ་ཡོད་པའི་ཁྱི་མིན་ནོ། །
ཁོར་ཡུག་སྐྱེ་དངོས་ལ་གཏོར་བརླག་ཐེབས་པ་ནི་དུས་རབས་འདིའི་མིའི་བསམ་
བློར་ཐན་
ཐན་པ་ཆེན་པོ་ཞིག་ཐེབས་པས་ཡིན་ལ། ཉམ་ཆུང་གི་རི་དྭགས་མང་བོར་འཇིགས་
དངངས་འབྱུང་བའང་མིའི་རིགས་ཀྱི་བ
བསམ་བློ་ཆེས་འཇིགས་སུ་རུང་བ་ཞིག་ཏུ་གྱུར་པས་
ཡིན་ནོ། །
119



ཤེས་རབ་ཀྱི་ཚོམས།
དེ་བས་ང་ཚོས་ཁོར་ཡུག་སྐྱེ་དངོས་སྲུང་སྐྱོབ་ཀྱི་འབོད་སྐུལ་སྒྲོག་པའི་ཐོག་མར་
མིའི་བསམ་བློ་ལ་སྲུང་སྐྱོང་གི་འབོད་སྐུལ་སྒྲོག་དགོས་པ་ཡིན་ནོ། །
མིས་རྟག་ཏུ་གཞན་ལ་བལྟས་ནས་རང་ཉིད་བརྗེད་འགྲོ། དེ་བས་མིག་ལ་ས་རྡུལ་
ཞིག་སོང་ན་ད་གཟོད་མིག་ཆུ་འདོན་བཞིན་འཕུར་དགོས་ནའང་ས་རྡུལ་སྔར་བཞིན་
འཕུར་ཞིང་མིག་གིས་སྔར་བཞིན་རང་ཉིད་བརྗེད་འདུག རང་ཉིད་དྲན་པའི་སྐད་ཅིག་
མར་ད་གཟོད་མིག་བཙུམ་ནས་རང་ཉིད་མུན་ནག་ཏུ་བསྡད་དགོས་བྱུང་།
ལྷ་མང་ས་ན་འདྲེའང་མང་སྟེ་འདྲི་དང་ལྷ་ནི་མིའི་རྣམ་པ་འགྱུར་མ་འགྱུར་ཙམ་སྟེ་
མགོ་རྟིང་ལོག་ནས་འཇིག་རྟེན་ལ་བལྟ་ན་དེ་ནི་འདྲེ་ཡིན་ལ། རྒྱང་མཐོང་བཙུགས་ནས་
འཇིག་རྟེན་ལ་བལྟ་ན་དེ་ནི་ལྷ་ཡིན་ནོ། །མིའི་སྐྱོན་ཆ་ནི་རང་ལ་སྐྱོན་ཡོད་པ་དེ་མ་ཡིན་པར་
སྐྱོན་ཆ་ཁས་མི་ལེན་ཞིང་འགེབས་པ་དེ་ཡིན། །དེ་བས་རྩོད་པ་མང་བོ་ཞིག་ནི་ཕན་ཚུན་གྱི་
སྐྱོན་ཆ་ཆུང་ངུ་དག་ཇེ་ཆེ་རུ་བཏང་སྟེ་སྐྱོན་ཆ་ཆེན་པོ་ཞིག་འབྱུང་དུ་འཇུག་པ་དེ་ཡིན།
མིའི་བཟང་ཆ་ནི་རང་ལ་བཟང་ཆ་ཡོད་པ་དེ་མ་ཡིན་པར་བཟང་ཆ་དར་སྤེལ་དུ་གཏོང་བ་
དེ་ཡིན།
ཞི་བདེའི་ཆེད་དུ་དམག་འཁྲུག་མི་རྒྱག་ཀ་མེད་ཡིན་ལ་དམག་འཁྲུག་གི་ཁྲོད་ནས་
ཞི་བདེ་མི་གླེང་ཀ་མེད་ཡིན་ནོ། །ཞི་བདེ་དང་དམག་འཁྲུག་ནི་བདེན་དྲང་དང་ནོར་འཁྲུལ་
བར་གྱི་གནད་དོན་ཡིན་ལ་བསམ་པའི་དཔལ་ཡོན་དང་དངོས་པོའི་དཔལ་ཡོན་བར་གྱི་
འཐབ་རྩོད་ཀྱང་ཡིན་ནོ། །ཞི་བདེ་ནི་གནས་ལུགས་གླེང་བའི་སྡར་མ་ཞིག་མིན་ལ་དམག་
འཁྲུག་ནི་བདེན་དོན་རྩོད་པའི་དཔའ་བོ་ཞིག་དེ་བས་ཀྱང་ཡིན་མི་སྲིད་དོ། །
ད་ལྟ་མི་ལ་དགོས་པ་ནི་གནད་དོན་མ་ཡིན་པར་གནས་ལུགས་ཡིན་ལ། གནས་
ལུགས་མཁོ་བ་ནི་ཁྲིམས་ལུགས་མ་ཡིན་པར་བརྩེ་བ་ཡིན་ནོ། །ད་ལྟའི་འཇིག་རྟེན་ནི་ཁྲིམས་
ལུགས་མང་ཡང་བརྩེ་བ་མེད་པའི་གྲོང་ཁྱེར་ཞིག་ཡིན་ལ་ཀུན་སྤྱོད་ཀྱི་གནས་ལུགས་ཤོར་
བའི་འཇིག་རྟེན་འདིར་མཁོ་བ་ནི་མེ་སྒོར་མ་ཡིན་པར་བདེན་དྲང་ཡིན་ནོ།
མི་ཆེས་འཇིགས་པ་ནི་དམྱལ་བ་ཡིན་ཏེ་དམྱལ་བ་ན་བདེན་དྲང་གི་ཚངས་ཐིག་
120



གངས་སེང་འཚོལ་བ།
ཡོད་པས་སུས་ཀྱང་གཡོ་སྒྱུ་བྱེད་མི་ཐུབ་པའི་ཕྱིར་རོ། །ཡིན་ནའང་མི་ཆེས་འཇིགས་དགོས་
པ་ནི་དམྱལ་བ་མ་ཡིན་པར་གཡོ་སྒྱུ་ཡིན་ཏེ། དེས་མི་གཞན་མགོ་སྐོར་གཏོང་བའི་ཞོར་ལ
རང་ཉིད་ཀྱིས་རང་ཉིད་མགོ་སྐོར་གཏོང་བ་དེ་ཡིན་ནོ། །
མིར་མཁོ་བ་ནི་བདེན་པ་ཡིན་ལ་མིས་རེ་བ་ནི་བདེན་དྲང་གི་འཐབ་རྩོད་ཡིན་མོད་
མི་འདི་དག་གིས་ནམ་ཡང་ཀུན་སྤྱོད་དང་བདེན་དྲང་ལ་འཐབ་རྩོད་བྱེད་ཅིང་། མིའི་རྒྱལ་
ཁ་རེ་རེ་ནི་རིན་ཐང་བྲལ་བའི་ཀུན་སྤྱོད་དང་བདེན་དྲང་ཤོར་བའི་ཕམ་ཁ་རེ་ཡིན་ཏེ་
མདོར་ན་ང་ཚོས་ནམ་ཡང་ཕམ་ཁ་སྙེག་གིན་འདུག
གཞན་གྱི་བཟང་ཆ་རེ་རེ་རང་སྟེང་དུ་ལེན་པ་ནི་རང་ཉིད་ཡར་རྒྱས་སུ་འགྲོ་བའི་
རྟགས་ཡིན་ལ་རང་གི་སྐྱོན་ཆ་རེ་རེ་བསལ་བ་ནི་རང་ཉིད་རྗེས་སུ་མི་ལུས་པའི་རྨང་གཞི་
ཡིན་ནོ། །གལ་ཏེ་རང་ཉིད་ཀྱི་འབྱུང་འགྱུར་མི་བསམ་
བསམ་ན་གཞན་གྱི་སྐྱོན་གླེང་སྟེ་རང་གི་
བཟང་ཆ་སྒྲོགས་ཤིག་
མི་ལ་མཁོ་བ་ནི་བསླབ་བྱ་མ་ཡིན་པར་བསླབ་བྱའི་ཉམས་ལེན་ཡིན་ལ་སློབ་སྟོན་
པར་དབུལ་བ་ནི་གཞན་ལ་སྟོན་རྒྱུའི་བསླབ་བྱ་མ་ཡིན་པར་རང་གི་བརྩི་རྒྱུའི་བསླབ་བྱ་
ཡིན་ནོ། །མིས་གསེར་དངུལ་འཚོལ་ཏེ་གསེར་དངུལ་གྱིས་འཇིག་རྟེན་སྐྱོབ་པར་རེ། ཡིན་
ནའང་། གསེར་དངུལ་གྱིས་ཕྱིའི་དགོས་མཁོ་སྐོང་ཐུབ་པ་ཙམ་སྟེ་རང་ཉིད་ཀྱིས་རང་ཉིད་
སྐྱོབ་ན་རང་གི་དབུ་སྐྲས་བཏུམ་པའི་གསེར་གྱི་གཏེར་ཁ་དེ་བསློག་དགོས་ལ་རང་ཉིད་
ཀྱིས་རང་ཉིད་ཕམ་པར་བཟོ་དགོས་ན་རང་ཉིད་བསྐྱུར་ནས་རང་ཉིད་ཀྱི་ཆེད་དུ་བརྩོན་
དགོས། མིས་སང་ཉིན་ལ་རེ་བཞིན་དེ་རིང་གི་རང་ཉིད་ཤོར་བཅུག་པ་ཡིན་ནའང་། ཤོར་
བ་ནི་དེ་རིང་མ་ཡིན་པར་སང་ཉིན་ཡིན་ནོ། །མིའི་རེ་སྨོན་ནི་སང་ཉིན་འགྲུབ་པ་ཞིག་ཡིན་
པས་གལ་ཏེ་ཁྱོད་ཀྱིས་རང་གི་རེ་སྨོན་འགྲུབ་དགོས་ན་དེ་རིང་ནས་མགོ་རྩོམས་ཤིག རང་
གི་རེ་སྨོན་འགྲུབ་མི་དགོས་ན་སང་ཉིན་ནས་མགོ་རྩོམས་ཤིག
121



ཤེས་རབ་ཀྱི་ཚོམས་
ང་ཚོའི་སྙན་ངག་གི་ཚུར་ལེན་རིང་ལུགས།
བོད་ཀྱི་སྙན་ངག་དང་ཁྱད་པར་དུ་བོད་ཀྱི་སྙན་ངག་གསར་བ་གླེང་དུས། རྟག་ཏུ་
ཚུར་ལེན་རིང་ལུགས་ཞེས་པའི་ཐ་སྙད་འདི་དྲན་འོང་། ཚུར་ལེན་རིང་ལུགས་འདི་བོད་ཀྱི་
སྙན་ངག་ལ་སྦྱར་ན་འབྲས་བུ་ག་འདྲ་ཞིག་ཐོན་ནམ། སྦྱོར་ཚུལ་ཅི་འདྲ་ཞིག་དགོས་སམ།
སྙན་ངག་ལེགས་མིན་གྱི་ཚད་གཞི་དང་ཁྱད་ཆོས་ནི་ཐད་ཀར་སྙན་ངག་པའི་མྱོང་བ་ལ་
འབྲེལ་ཡོད། དེ་བས་ལག་ལེན་ག་འདྲ་ཞིག་གིས་འབྲས་བུ་ཅི་འདྲ་ཞིག་འབྱུང་བར་བལྟ་བ་
ནི་རྒྱུ་འབྲས་ལ་བརྩི་འཇོག་བྱས་པ་ཞིག་ཡིན།
ལོ་རབས་བརྒྱད་ཅུའི་ལོ་མགོ་ནས་བོད་ཀྱི་སྙན་ངག་ལ་ཚུར་ལེན་རིང་ལུགས་ཀྱི་
ལག་ལེན་བྱུང་སྟེ་འཕེལ་རྒྱས་བྱུང་ཡོད་ནའང་། མ་འོངས་པར་ཕམ་ཁ་ཞིག་མིན་པའི་རྒྱུ་
མཚན་ཅི་ཡང་མེད། དེའི་རྐྱེན་ཡང་སྙན་ངག་ལ་རང་བཀུར་མེད་པར་ཚུར་ལེན་རིང
ལུགས་ཀྱི་ལྭ་བ་གྱོན་པས་ད་གཟོད་ཚུར་ལེན་གྱི་རྣམ་པ་དེས་རང་ཉིད་ཀྱི་ཚབ་བྱས་ཏེ་རང་
ཉིད་ཀྱི་རྣམ་པ་ཚུར་ལེན་དང་གཅིག་ཏུ་གྱུར་པས་རེད།
ངའི་བསམ་པར་ཚུར་ལེན་དགོས་ནའང་ཚུར་ལེན་གྱི་རྣམ་པ་དེས་ནམ་ཡང་རང་
གི་རྣམ་པ་བསྒྲིབས་མི་འོས། དཔེར་ན་བོད་ཟས་གཉེར་པའི་ཟ་ཁང་གི་ནང་དུ་ཕྱི་གླིང་བའི་
ཟ་མ་ཁོ་ན་ལས་མེད་ན་དེ་ཚུར་ལེན་ཡིན་རུང་བོད་ཀྱི་ཟ་ཁང་གི་བྲོ་བ་ཅི་ཡང་མེད། ད་དུང་
ནུབ་ལུགས་ཀྱི་ལྭ་བར་ཕྲུག་ཁྲས་ཁ་འདབས་འཐེན་ན་ཡང་དེ་ཙམ་གྱིས་བོད་ཀྱི་ཁྱད་ཆོས་
འདོན་ག་ལ་ཐུབ། ཞིབ་ཏུ་བསམས་ན་དེང་གི་བོད་ཀྱི་སྙན་ངག་གི་ཚུར་ལེན་འདི་ལྟ་བུའི་
ཁོར་ཡུག་ཏུ་གནས་འདུག་སྙམ།
ཚུར་ལེན་ལ་ཕམ་ཁ་བྱུང་བ་དེ་རྒྱལ་ཁ་འཛུར་མེད་དུ་ལོན་འགྲོ་བསམས་པ་ལས་
བྱུང་ནའང་། དེ་ནི་ང་ཚོས་ཚུར་ལེན་གྱི་ཐབས་ཚུལ་མ་འགྲིགས་པས་ལན་པ་ལས་ཚུར་ལེན་
122



གངས་སེང་འཚོལ་བ།
རང་ཉིད་ཀྱི་སྐྱོན་ཆ་ག་ལ་ཡིན། དེ་བས་སྐྱོན་ཆ་དེ་ཇི་ལྟར་བྱུང་བ་ཡིན། ངས་བལྟས་ན་དེ་
ནི་རང་བཀུར་དང་ཚུར་ལེན་བརྗེས་པའི་བསམ་པ་དེར་ཐུག་པས་ང་ཚོའི་ཚུར་ལེན་རིང་
ལུགས་ཀྱི་ལམ་ཁར་མི་རིགས་རང་གི་སྙན་ངག་གི་རྩོམ་སྟངས་དང་འགྱུར་བ་བཅས་པའི་
ཁྱད་ཆོས་ལ་བརྩི་བཀུར་བྱེད་དགོས།
རང་བཀུར་མེད་པའི་ཚུར་ལེན་རིང་ལུགས་དང་ཚུར་ལེན་མེད་པའི་རང་བཀུར་
རིང་ལུགས་གཉིས་ཀ་སྙན་ངག་འཕེལ་རྒྱས་སུ་འགྲོ་བའི་གེགས་ཡིན།
ཚང་མས་ཤེས་གསལ་བཞིན་སྙན་ངག་གི་ཁ་གཏད་ས་ནི་ཀློག་པ་བོ་ཡིན། དེ་བས་
ང་ཚོས་སྙན་ངག་གིས་མི་རིགས་ལ་ཞབས་ཞུ་སྒྲུབ་པའི་ཚད་གཞི་ག་འདྲ་ཞིག་ཏུ་འཛིན་
དགོས། ང་ཚོས་སྙན་ངག་གི་རྣམ་པ་མི་རིགས་ཅན་དུ་བསྒྱུར་བའི་བྱ་བ་ག་འདྲ་ཞིག་བྱེད་
དགོས།མིག་སྔར་བལྟས་ན་བོད་ཀྱི་སྙན་ངག་པ་མང་བོ་ཨ་གསར་དང་ཚུར་ལེན་ལ་དགྱེས་
མོད།དུས་རབས་ཉེར་གཅིག་པར་ང་ཚོའི་སྙན་ངག་འདི་འཛམ་གླིང་དུ་འགྲེམ་སྟོན་བྱེད་
ངེས་པས། དེ་དུས་ང་ཚོས་ཕྱི་གླིང་གི་བུ་ཆུང་ཞིག་ལ་བོད་ལྭ་བསྐོན་ནས་སྒང་བ་རྩམ་ཟན་
གྱི་ཟོལ་དུ་འགྲེམ་སྟོན་བྱེད་དམ། འདི་ནི་ཐད་ཀར་སྙན་ངག་གི་ཚུར་ལེན་རིང་ལུགས་དང་
འབྲེལ་ཡོད།
སྙན་ངག་གི་ཚུར་ལེན་རིང་ལུགས་འདི་ཚད་གཞི་ངེས་ཅན་ཞིག་གི་སྟེང་ནས་
བཤད་ན་ད་གཟོད་ལེགས་ཆ་ཡིན་ཏེ། ང་ཚོར་དགོས་པའི་ཚུར་ལེན་ནི་ཧབ་ཐོབ་ཀྱིས་ནང་
འདྲེན་དེ་མ་ཡིན་པར། གཞན་གྱི་ལེགས་ཆར་གཞིགས་ནས་རང་གི་ཁྱད་ཆོས་དང་ལྡན་
པའི་གསར་བཏོད་ཀྱི་ཚུར་ལེན་ཞིག་ཡིན་དགོས། རང་བཀུར་ཡོད་པའི་ཚུར་ལེན་ནི་ཚུར་
ལེན་གྱི་ལེགས་ཆ་དར་སྤེལ་གཏོང་བའི་ཐབས་ཤེས་ལེགས་པོ་ཞིག་ཡིན།
མདོར་ན། ཚུར་ལེན་རིང་ལུགས་འདི་མེད་དུ་མི་རུང་ལ་ཐལ་ཡང་མི་ཉན་པས་ཐོག་
མར་ཚུར་ལེན་རིང་ལུགས་ཀྱི་ཚད་གཞི་རྟོགས་རྒྱུ་ནི་བོད་ཀྱི་ཤེས་རིག་དང་འབྲེལ་བའི་
གནད་དོན་ཞིག་ཡིན་པས། བོད་ཀྱི་སྙན་ངག་སྨྲ་བ་ཚང་མས་བསམ་གཞིག་ཞིབ་མོ་གཏོང་
རྒྱུ་ནི་ཤིན་ཏུ་གལ་ཆེའོ། །
123



ཤེས་རབ་ཀྱི་ཚོམས།
ཕྱི་གླིང་ཆོས་སྤེལ་མཁན་གྱི་སྲེད་པས་བདག་གིར་བྱས་པའི་
བོད་ལྗོངས།
ཞི་བདེའི་ཞིང་ཁམས་སུ་འབོད་པའི་ཡུལ་ལྗོངས་འདིར་དུས་རབས་བཅུ་བདུན་
པ་ནས་ནུབ་ཕྱོགས་ཆོས་སྤེལ་མཁན་གྱི་སྲེད་པས་བདག་གིར་བཟུང་ནའང་བོད་ཀྱིས་རང་
ཉིད་ཀྱི་ཆོས་ལུགས་དེ་ཡེ་ཤུའི་ཆོས་ལ་དད་པ་བྱེད་མཁན་གྱི་རྒྱལ་ཁབ་ཏུ་སྤེལ་འདོད་བྱེད་
མྱོང་མེད་ལ། བོད་འབངས་ཀྱིས་རང་ཉིད་སྔར་ཡོད་ཆོས་ལུགས་ལ་དད་པ་བྱེད་པ་ལས་
དད་པ་བསྒྱུར་ཏེ་ལོག་ལྟ་འཛིན་མཁན་ནི་ཧ་ཅང་ཉུང་ཤས་ཡིན་ཞེས་ནུབ་ཕྱོགས་ཆོས་
སྤེལ་མཁན་ཞིག་གིས་བཤད་པ་ལྟར་འགྱུར་བས་དེར་མཐུན་པའི་འབྲས་བུ་ཞིག་ནམ་ཡང་
བྱུང་མྱོང་མེད། དེ་བས་ཁོ་ཚོ་ཡི་མུག་གིས་ཕྱིར་འགྲོ་དགོས་བྱུང་།
ཡིན་ནའང་། བོད་ཀྱི་ལོ་རྒྱུས་སུ་འདིའི་རིགས་ཅི་ཡང་བརྗོད་མེད་པས་བོད་ཀྱི་མི་
མང་བོས་གནས་ཚུལ་འདི་རིགས་ཤེས་རྟོགས་ཅི་ཡང་བྱུང་མེད། ཉི་ཧོང་བ་ཏའ་ཐེན་པའི་
དབྱི་ལང་གི 《བོད་ལྗོངས》 ཞེས་པ་ལྟར་ན་སྤྱི་ལོ 1325 ལོ་ནས་ཕྱི་གླིང་གི་ཆོས་སྤེལ་མཁན་
ཧྥེ་རའི་ཊ་ཨོ་ཊི་རིག(Fiitdrtouriགིས་གནམ་བདག་ཆོས་ལུགས་སྤེལ་འདོད་ཀྱིས་བོད་དུ་
ཡོང་ཞིང༌། ད་དུང་རྗེ་བླ་མར་སྣ་གཟུགས་མཐོ་པའི་དགེ་རྒན་ཞིག་ཡོད་པ་དེའི་མིང་ལ་
ལོག་ཤིག་ཟེར་ཞིང་། ཡོ་རོབ་ནས་ཡོང་བའི་ཆོས་པ་ཞིག་ཡིན་ཟེར་ཞིང་ཡུལ་སྐོར་བ་མར་
གོ་ཕོ་ལོས Mar:༣sio)དུས་རབས་བཅུ་གསུམ་པར་ཨ་མདོའི་ཟི་ལིང་ས་ཁུལ་དུ་ཡེ་ཤེས་ཆོས་
པ་ཡོད་ཅེས་བཤད་པ་དག་ལ་ང་ཚོས་ཆེད་དུ་ཞིབ་འཇུག་བྱ་དགོས།
སྤྱི་ལོ i62) ལོར་ཕུ་ཐོག་ཡོའི་གནམ་བདག་ཆོས་ལུགས་ཆོས་ཚོགས་ཀྱིས་ཆོས་
དཔོན་ཟི་ཡན་ཟོ་རོ་ཊ(1tart Nils)དང་མར་ཁུའི་སི 11-rq༥༦༦)གཉིས་རྒྱ་གར་མོའི་སྐོར་རྒྱལ་
124



གངས་སེང་འཚོལ་བ།
རབས་ཀྱི་ས་ཆ་བརྒྱུད་ཁ་ཆེར་བཏང་། རྒྱ་གར་ནས་ཧིན་རྡུའི་ཆོས་པོར་བརྫུས་ནས་དཀའ་
ང་ལ་ལ་མ་འཛེམས་པར་ཧི་མ་ལ་ཡའི་རི་རྒྱུད་བརྒལ་ནས་མངའ་རིས་སྤུ་ཧྲང་དུ་སླེབས་
ཤིང་། ཁོ་གཉིས་ཀྱིས་གུ་གེའི་རྒྱལ་བོ་དང་བཙུན་མོ་གཉིས་ལ་དངོས་འབུལ་གྱ་ནོམ་པ་ཕུལ་
བས་རྒྱབ་སྐྱོར་ཐོབ་པ་མ་ཟད་སྤྲོ་སྣང་ཆེན་མོའི་ངང་ནས་ཡེ་ཤུའི་ཆོས་ལ་དད་མོས་བྱས།
16:26: ལོའི་གནམ་བདག་ཆོས་ལུགས་ཀྱི་འདས་ལོག་དུས་ཆེན་ལ་སྤུ་ཧྲེང་དུ་ ཤུའི་ཆོས་ཁང་
བཙུགས་པ་མ་ཟད། རྒྱལ་བོར་ནོམ་པ་ཕུལ་བ་ལས་རྒྱལ་བོ་རང་ཉིད་ཀྱིས་དུས་སྟོན་གྱི་མགོ་
འཛིན་བྱས། ཆོས་ཁང་དུ་ཡེ་ཤུའི་ཆོས་དཔོན་དག་གིས་བྲིས་པའི་འདྲ་རིས་སྣ་ཚོགས་
བཤམས་ཡོད། དེ་ནི་བོད་དུ་བཙུགས་པའི་གནམ་བདག་ཆོས་ལུགས་ཀྱི་ཆོས་ཁང་ཐོག་མ་
ཡིན་པ་རེད།
དེ་ནས་ཡུན་རིང་བོ་མ་ལོན་པར་སླར་ཡང་ཡེ་ཤུའི་ཆོས་པ་གསུམ་ཡོང་ནས་ཆོས་
ཁང་གི་བྱེད་སྒོར་ཞུགས་ཤིང་། རུ་ཐོག་དང་ལེ་ཁྲེང་གཉིས་སུ་སོ་སོར་ཆོས་ཁང་བཙུགས་
ཀྱང་ཡེ་ཤུའི་ཆོས་ལུགས་ཀྱི་འཇུག་སྒོ་སྟེ་ཁྲུས་བྱེད་མཁན་ཉུང་ངུ་ཞིག་ལས་མ་བྱུང༌། གུ་
གེའི་རྒྱལ་བོའི་སྐུ་མཆེད་ཅིག་དེ་གའི་རི་བོ་དགེ་ལྡན་པའི་སྤྲུལ་སྐུ་ཆེན་པོ་ཞིག་ཡིན་ཞིང་།
ཁོང་གི་དགོན་པར་གྲྭ་བ་བརྒྱ་ལྷག་ཡོད་པ་དག་རྒྱལ་བོའི་སྤྱོད་ཚུལ་ལ་མ་དགའ་བའི་
ཁར 1629 ལོར་རྒྱལ་བོས་དགོན་པའི་ཐོན་ཁུངས་འགོག་པའི་བཀའ་ཕབ་པ་ལས་འགལ་བ་
བྱུང་སྟེ་རབ་བྱུང་བ་དང་ཡུལ་དེའི་འགོ་བ་ཚོས་ལ་དྭགས་ཀྱི་དམག་དྲངས་ནས་གུ་གེའི་
རྒྱལ་བོ་འཛིན་བཟུང་བྱས། ཡེ་ཤུའི་ཆོས་དཔོན་བཀག་ཉར་བྱས་ཏེ་བཟང་བཙོན་དུ་
བཅུག དེ་རྗེས་སྒོ་ཨའི་ཆོས་དཔོན་གྱིས་སླར་ཡང་ཆོས་སྤེལ་མཁན་སྐོར་ཅིག་བཏང་རུང་
ཕན་འབྲས་མ་བྱུང་བས 1635 ལོར་ཕྱིར་འཐེན་བྱེད་དགོས་བྱུང་། སྐབས་དེར་ཆོས་ཚོགས་
ཀྱི་མི་ལ་ལས་ཆོས་སྤེལ་མཁན་ཕྱིར་འཐེན་བྱས་པར་ངོ་རྒོལ་བྱེད་བཞིན་ཡོད་པས་སོ་ཨའི་
ཆོས་ད་པོན་གྱིས་སི་ལི་ན་ཅར་མི་བཏང་སྟེ་ས་གནས་དེའི་བོད་དང་འབྲེལ་བ་བྱས་ཏེ། དེ་
ལས་ཆོས་པ་གསར་བ་བསྡུ་རྩིས་བྱས། 1640 ལོར་སྒོ་ཨའི་ཆོས་དཔོན་གྱིས་མར་ཁའི་སིས་སྣེ་
ཁྲིད་པའི་ཆོས་དཔོན་གསུམ་མངའ་རིས་སུ་མངགས་རུང་། ལོ་ཚོ་སི་ལི་ན་ཅར་སླེབས་རྗེས་
155



ཤེས་རབ་ཀྱི་ཚོམས།
ས་དེའི་མང་ཚོགས་ཀྱིས་བཀག་ཉར་བྱས་ཤིང་། མར་ཁའི་སི་གར་སོང་ཆ་མེད་དུ་གྱུར་པ་
དང་མི་གཞན་པ་གཅིག་གཅིག་པུར་འབྲོ་དགོས་བྱུང་།
སྤྱི་ལོ 1624
1624 ལོར་ཏི་ཡན་ཟོ་རོ་ཊ་སྤུ་ཧྲེང་དུ་སླེབས་དུས་སྤུ་ཧྲེང་ཤར་ངོས་སུ་དབུས་
གཙང་ཡོད་པ་ཤེས་ནས་ཧིན་རྡུའི་ཡེ་ཤུའི་ཆོས་ཚོགས་བྷང་ག་ལ་བརྒྱུད་བོད་ཤར་ངོས་སུ་
ཆོས་སྤེལ་མཁན་གཏོང་རྒྱུའི་རེ་བ་ཞུས། གོ་ཅན་དུ་ཡོད་པའི་ཡེ་ཤུའི་ཆོས་ཚོགས་ཀྱིས 1625
ལོའི་ཟླ ༣ བར་ཨེ་སི་ཀྱེ་བའོ་ཁ་སེལ་ལrsterorkcc117)དང་འཇོའོ་ཁབ་རལjnat) rabrilགཉིས་
དབྱི་ཀྲ་ལིའི་མི་གཞན་ཞིགལམ་དུ་ཚེ་ལས་འདསདང་མཉམ་དུ་བོད་ལ་མངགས། ཁོ་ཚོ་ཀུ་
ཅ་སྤྱི་ཏརcath stat)བརྒྱུད་སྤྱི་ལོ 1626 ལོར་འབྲུག་ཡུལ་དུ་སླེབས། དེར་ཡུན་རིང་བསྡད་
ནས་སྔ་རྟིང་དུ་གཞིས་རྩེར་ཡོང་བ་མ་ཟད། གཞིས་རྩེའི་གཙང་བ་རྒྱལ་བོར་མཇལ་རྟེན་
ཕུལ་ནས་ཆོས་ཁང་བཙུགས་ཏེ་ཆོས་ལུགས་སྤེལ་རྩིས་ཀྱིས་གཞིས་རྩེ་ནས་གོ་ཅན་བར་གྱི་
ལམ་བུ་གསར་བཏོད་བྱེད་ཆེད་རྒྱ་གར་དུ་སོང་ནས་ཕྱིར་སླེབས་མོད། བོད་མིའི་དད་པ་
འགྱུར་བ་མེད་པས་ལམ་ལྷོངས་མ་བྱུང་བའི་ཁར་མི་རིང་བར་ཨི་སི་ཀྲི་བོ་ཁ་སེལ་ཡང་ཚེ་
ལས་འདས་པས་བྱ་བ་དེ་ངལ་བ་འབྲས་མེད་དུ་གྱུར། སྒོ་ཨ་དང་གོ་ཅིན་དུ་ཡོད་པའི་ཡེ་
ཤུའི་ཆོས་ཚོགས་ཀྱི་བྱ་སྤྱོད་དེ་རིགས་ལས་གཞན་ཡོ་རོབ་གླིང་གི་ཆོས་སྤེལ་མཁན་འགའ་
ཡང་སྲེད་པས་འཁྱེར་ནས་བོད་ལྗོངས་སུ་སླེབས་པ་རེད། 1661 ལོའི་ཟླ 6 པར་ཨའོ་ཏི་ལིའི་
ཆོས་སྤེལ་མཁན་འཇོ་ཧན་སྐུ་རའི་སྤོར.ltar calril)པི་ལི་ཧྲིའི་ཆོས་སྤེལ་མཁན་ཨལ་སྦར་ཀྲ་
སྒྲོར་བི་ལ, Albestyrilla.གཉིས་པེ་ཅིན་ནས་ཆས་ཏེ 1661 ལོའི་ཟླ 10 ཚེས 8 ལ་ལྷ་སར་སླེབས་
ཤིང་ལྔ་བ་ཆེན་མོར་མཇལ་ཁ་ཞུས། འཇོ་ཧན་སྐུ་རེའེ་སྦོར་གྱིས་ལྷ་སའི་ཚད་བླངས་ཤིང་པོ་
ཏ་ལ་དང་ལྔ་བ་ཆེན་མོའི་འདྲ་རིས་བྲིས་པ་སོགས་ནང་བསྟན་གྱི་གནས་ཚུལ་མང་བོ་
འཚོལ་སྡུད་བྱས་ཤིང་ཟླ་གཅིག་བསྡད་རྗེས་བལ་བོའི་ཀ་ཋ་མན་རྡུ་བརྒྱུད་རང་གི་རྒྱལ་
ཁབ་ཏུ་འགྲོ་དུས་ཨལ་སྦྱར་ཀྲ་སྒྲོར་བིལ་ཚེ་ལས་འ
ལས་འདས།
གོང་གི་གནས་ཚལ་དེ་དག་ལས་གཞན་གནམ་བདག་ཆོས་ལགས་ཀྱི་གྲུབ་མཐའ་
གཞན་ཞིག་སྟེ་དབྱི་ཐ་ལི་ཁ་པུ་ཅིནca Pathir)ཕྱོགས་ཁག་གིས་ཀྱང་སྲེད་པའི་ཞགས་པ་བོད་
126



གངས་སེང་འཚོལ་བ།
ལ་བསྐོར་ཏེ 1708 ལོར་ཡེ་ཤུའི་ཆོས་པ་སྒེའུ་སེབ་པི ( (Glu-elis)དང་ཧྥ་རན་ཁོའི་སི(Fran 494)
གཉིས་བོད་ལ་མངགས་པ་དང༌། 1709 ལོར་སྒྲི་ཧྥ་ནོ ( Detano)དང 1712 ལོར་སྒེའུ་བན་
ནི(Gltextril)བཏང་བ་སྔ་རྟིང་དུ་ལྷ་སར་འབྱོར་ཐོག་དེར་ཆོས་ཁང་རྩིག་རྩིས་བྱས་ཀྱང་
ཐེབས་རྩ་དཀོན་ཞིང་འཚོ་བའི་དཀའ་ངལ་
ལ་ལས་བསམ་དོན་མ་འགྲུབ་པས 1713ལོར་སྒྲི་ཧྭ་
ནོས་ཡེ་ཤུའི་ཆོས་ལུགས་ཀྱི་གོང་མར་རྒྱབ་སྐྱོར་གནང་རོགས་ཞེས་ཞུས་ནས་རྗེས་སུ་ཡང་
བསྐྱར་བོད་ལ་ཡོང་རྒྱུའི་གྲ་སྒྲིག་བྱས་པ་རེད། ཡེ་ཤུའི་ཆོས་ཚོགས་ཀྱིས་མངའ་རིས་དང་
གཞིས་རྩེར་ཆོས་སྤེལ་བར་འབྲས་བུ་མ་ཐོན་པར་ཐེངས་གཉིས་ལ་ཕྱིར་འཐེན་བྱ་དགོས་
བྱུང་རུང་། བོད་ལ་འཁོར་བའི་སྲེད་པ་ད་དུང་མེ་ལྟར་འབར་བཞིན་ཡོད། 1715 ལོར་རོ་
མའི་ཡེ་ཤུའི་སྤྱི་ཁྱབ་ཆོས་ཚོགས་ཀྱིས་དབྱི་ཏ་ལའི་ཆོས་དཔོན་སྒྲེ་སི་སྒྲེ་རེ [Detleri)ཕུ་ཐོ་
ཡའི་ཆོས་དཔོན་ཧྥེ་རི་རེFryre)གཉིས་བོད་ལ་བཏང་བ་རེད། ཁོ་གཉིས་རྒྱ་གར་དང་ཁ་
གྱེས་ཏེ་ཟླ ༦ པའི་ཚེས 20 ཉིན་ལ་དྭགས་ཀྱི་ལེ་ཁྲང་དུ་སླེབས། ལ་དྭགས་རྒྱལ་བོ་ཉི་མར་
མཇལ་ཁ་ཞུས་ཏེ་ཟླ 8 པའི་ཚེས 7 ནས་ལྷ་སར་ཆས་པའི་ལམ་ཁར་དཀའ་ངལ་ཆེན་པོ་
མྱངས། 1716 ལོའི་ཟླ ༣ པའི་ཚེས 18 ཉིན་ལྷ་སར་འབྱོར་ཏེ་རྒྱལ་བོ་ལྷ་བཟང་ལ་མཇལ། སྐྱེ་
སི་སྒྲེའི་རིའི་སྨན་རིགས་སོགས་ལེགས་སྐྱེས་ཀྱིས་རྒྱལ་བོ་ལྷ་བཟང་གི་ཡིད་འཕྲོག་ཅིང་
གཏམ་གྱི་ཁ་ལྕེ་ཡིས་དང་བ་དྲངས་པས་ཕས་བུ་སྐྱོང་བ་བཞིན་གཟིགས་སྐྱོང་ཚད་མེད་
གནང་ཞིང་། ད་དུང་། ཁོ་ལྷ་སར་སྡོད་དུ་བཅུག་ནས་བོད་ཡིག་སྦྱངས་ཏེ་ཁ་བརྡ་བྱེད་དུས་
ལོ་ཙཱ་མི་དགོས་པ་ཞིག་བྱ་དགོས་ཞེས་ཕྱིར་གདམས་པས་སྒྲེ་སི་སྒེར་རིའི་བསམ་ཐོག་ལ་རྟ་
རྒྱུགས་པ་རེད། ཧྥེ་རི་རེ་ཕྱིར་རྒྱ་གར་དུ་ལོག་ཅིང་སྒྲེ་སི་སྒེར་རི་ལྷ་སར་བསྡད་དེ་བོད་ཡིག་
ལ་སྦྱངས། རྒྱལ་བོས་རྒྱལ་བ་ཚངས་དབྱངས་རྒྱ་མཚོ་ཁྲི་ལས་ཕབ་ཅིང་པད་དཀར་འཛིན་
པ་ཡེ་ཤེས་རྒྱ་མཚོ་ཁྲི་ལ་འགོད་པ་སོགས་ཀྱི་སྐབས་ཤིག་རྒྱལ་བོ་ལྷ་བཟང་དང་ཁོའི་བློན་
ཆེན་ལ་དུག་ཕོག་པས་སྐྱེ་སི་སྒྲིར་རིས་རོ་མའི་ཐ་ལེ་ཁ་ཟེར་བའི་སྨན་བླུད་པས་དྭངས་སྐྱེད་
དུ་སོང་བས་རྒྱལ་བོས་སྙིང་ཐག་པ་ནས་བཀའ་དྲིན་ཞུས་ཤིང་གལ་ཏེ་ཁྱོད་ཀྱིས་ཁོའི་བློ་ཁ་
བསྒྱུར་ཐུབ་ཚེ་ཁོ་དང་ཁོའི་བློན་པོ་ཚང་མས་ཡེ་ཤུའི་ཆོས་ལ་གཞུག་རྒྱུའི་དམ་བཅས་པས་
སྒྲེ་སི་ཧྥེར་རིས་ཡིད་ལ་མྱུར་དུ་རྒྱལ་བོར་དམ་བཅའ་འགྲུབ་ཏུ་འཇུག་སྙམ། དེ་བས་ལོ་དྲུག་
འ
27



ཤེས་རབ་ཀྱི་ཚོམས།
རིང་ལ་གཉིད་ཆཀ་ཟས་བརྗེད་ཀྱིས་བོད་ཡིག་སྦྱངས་པས་རྩོམ་ཡིག་འབྲི་ཐུབ་པའི་ཚད་དུ་
སླེབས་ཤིང་ནང་བ་དགག་ཅིང་ཡེ་ཤུའི་ཆོས་ཀྱི་དགོངས་དོན་གླེང་བའི་དཔེ་ཆ 《ཉི་གཞོན་
བསུ་བའི་སྐྱ་རེངས》ཟེར་བ་ཞིག་བརྩམས་ཏེ་རྒྱལ་བོར་ཕུལ། རྒྱལ་བོས་དཔེ་ཆ་དེར་དགའ་
སྟོན་དང་དད་གུས་བྱས་མོད་ཆོས་ལུགས་གཉིས་ཀའི་བཟང་ངན་གྱི་ཁྱད་འབྱེད་མ་ཐུབ་
པས་གྲྭ་བ་དང་རྩོད་པ་བྱས་ཏེ་ཕམ་རྒྱལ་ཤན་འབྱེད་རྒྱུ་དང་རྩོད་པ་བྱེད་རག་བར་དུ་
དགོན་པ་གང་དུ་སྡོད་པ་དང་དགེ་བཤེས་སུ་ཞིག་བསྟེན་པ། དཔེ་ཆ་ཅི་ཞིག་མཁོ་རུང་གང་
འདོད་དུ་བསྒྲུབ་རྒྱུ་བྱས་ཏེ་ཟླ་གསུམ་པའི་ཚེས་ཉེར་ལྔ་ནས་ཇོ་ཁང་དུ་བཀའ་འགྱུར་ལ་
ཞིབ་དཔྱོད་དང་ཟིན་ཐོ་འགོད་པ། གྲྭ་བ་དང་ལྷན་དུ་རྩོད་པ་བྱེད་པ་བཅས་བྱས། ཟླ་
བརྒྱུད་པར་སེ་རར་ཡོང་ནས་རིགས་པའི་གསང་ཚིག་ལ་སྦྱངས་ནས་ནང་བར་བརྩད་དེ་
ཕམ་པར་བཟོ་རྩིས་བྱས་ཤིང་། ལམ་རིམ་ཆེན་མོའང་ད བྱིན་ཡིག་ཏུ་བསྒྱུར། གློ་བུར་དུ་
ཅིན་གར་བས་ལྷ་སར་དཔུང་འཇུག་བྱས་ཏེ་རྒྱལ་བོ་དཀྲོངས་པས་སྒྲེ་སི་སྒྲེར་རིས་ཀྱང་སེ་
རར་བསྡད་ན་རང་ཉིད་ལ་ཉེན་ཁ་ཡོད་པར་མཐོང་སྟེ་དྭགས་པོར་སོང་ནས་ནང་བར་
དགག་པའི་དཔེ་ཆ་བམ་པོ་གསུམ་དང་ལྡན་པ་ཞིག་བརྩམས་ཏེ་དང་བོར་བོད་ཀྱི་སྐྱེ་བ་སྔ་
ཕྱི་འདོད་ཚུལ་བཀག་ཅིང་། གཉིས་པར་ནང་བསྟན་གྱི་སྐྱེ་བ་སྔ་ཕྱི་འདོད་ཚུལ་དགག་
གསུམ་པར་གནམ་བདག་ཆོས་ལུགས་ཀྱི་འདོད་ཚུལ་བཤད་ཡོད། ཁ་པུ་ཅན་གྲུབ་མཐའི་
ཆོས་པ་སྒྲི་ཧྥ་ནོ་ཡིས་ཡེ་ཤུའི་ཆོས་ལུགས་ཀྱི་གོང་མའི་རྒྱབ་སྐྱོར་ལས 1716 ལོར་པན་ན
( Peuna )ཤྲཱི་སོམ་ལྷོ་རོ་ན (rtse brilbria)དང་བཅས་བལ་བོ་བརྒྱུད་ནས་སླར་ཡང་ལྷ་སར་
ཡོང་། ཁོ་ཚོ་བོད་དུ་སླེབས་རྗེས་བོད་དུ་ཡོད་པའི་ཡེ་ཤུའི་ཆོས་དཔོན་སྐེ་སི་སྒྲེར་རི་ལ་ལྷ་ས་
ནི་ཁ་པུ་ཅིན་གྱིས་གྲུབ་མཐའི་ཆོས་སྤེལ་ས་ཡིན་པས་ཡེ་ཤུའི་ཆོས་ཚོགས་གཞན་པའི་མི་
ཕྱིར་འཐེན་བྱ་དགོས་ཞེས་རྩོད་པ་བྱས། རོ་མའི་ཡེ་ཤུའི་ཆོས་ཚོགས་ཀྱིས་བོད་འདི་དབྱི་ཏ་
ལིའི་ཁ་པུ་ཅིན་ཆོས་ཚོགས་ལ་བྱིན་ཏེ 1721 ལོའི་ཟླ 4 བའི་ཚེས ༡༨ ཉིན་སྐྱེ་སི་ཧྥེར་རེས་ཁོའི་
དཔེ་ཆ་པོད་གསུམ་པོ་འཁྱེར་ནས་ཡི་མུག་ངང་ལྷ་ས་དང་ཁ་གྱེས། 1728 ལོར་ཁོ་རོ་མར་
འབྱོར་རྗེས་སླར་ཡང་བོད་དུ་འགྲོ་འདོད་བཅང་མོད་ཁ་པུ་ཅིན་ཆོས་ཚོགས་ལས་སླར་ཡང་
ཕམ་ཁ་མྱངས་ནས་དམིགས་ཡུལ་མ་འགྲུབ་པར 1723 ལོའི་ཟླ 4 ཚེས 14 ཉིན་ཤི་བ་རེད་
128



1
གངས་སེང་འཚོལ་བ།
སྦེ་སི་སྒེར་རེ་ལྷ་སར་ཡོང་ནས་སོང་རྗེས་ཁ་པུ་ཅིན་གྲུབ་མཐས་ལྷ་སར་གནམ་
བདག་ཆོས་ལུགས་ཀྱི་ཆོས་ཁང་བཙུགས། པ་ན་ཡིས་གཙོ་སྐྱོང་བྱས་པའི་འོག་ཁྱོན་
བསྡོམས་མི་བཅུ་གཉིས་ཡོད་རུང་རྗེས་སུ་མི་དགུ་ཚེ་ལས་འདས། ཕྱོགས་སོམ་ལྷོ་རོ་ན 1716 ལོའི་
ཟླ 4 བ་ནས་སེ་ར་དགོན་པར་དགེ་བཤེས་གཉིས་བསྟེན་ནས་ནང་ཆོས་ལ་སྦྱངས་ཤིང༌། མུ་
མཐུད་དུ 17is ལོའི་ཟླ 1 པོར་བརྩོན་པ་བྱས། རྗེས་སུའང་མུ་མཐུད་དུ་ལོ་བཞི་ལ་སྦྱངས།
བསླུ་བྲིད་ལ་མཁས་པའི་དབང་གིས་གོང་ས་བདུན་པ་ཆེན་པོ་སོགས་ཀྱིས་ཀྱང་ཡེ་ཤུའི་
ཆོས་རང་དགར་དུ་སྤེལ་ཆོག་ཅིང་མང་ཚོགས་ཀྱིས་ཀྱང་དད་མོས་རང་དབང་བྱ་ཆོག་པའི་
བཀའ་རྒྱ་གནང་། 1735 ལོར་པན་ན་ཕྱིར་རོ་མར་ལོག་ཅིང 1741 ལོར་སླར་ཡང་ཆོས་པ་
དགུ་ཁྲིད་དེ་བོད་དུ་ཡོང་བ་མ་ཟད་ཡེ་ཤུའི་གོང་མའི་ཞུ་འཕྲིན་བོད་ཀྱི་རྒྱལ་བོར་ཕུལ་བ་
སོགས་བྱས་ཀྱང་ཅི་ཡང་མ་བྱུང་། 1745 ལོར་ཁ་པུ་ཅུན་གྲུབ་མཐའི་ཆོས་པ་ཡོངས་རྫོགས་
བོད་ནས་ཕྱིར་འབུད་བྱས། སྤྱི་ལོ 1860 ལོར་ཧྥ་རན་སེའི་ཆོས་སྤེལ་མཁན་ལོའི་ལའི་དང་
ཞའོ་ཧྥ་པོ་སི་ཁྲོན་བརྒྱུད་བོད་ལ་ཆོས་སྤེལ་བར་མངགས་པ་དེ་གཉིས་ཀྱིས་ད་དུང་ཅང་
ཁའི་ཉེ་འདབས་ཀྱི་མོན་ཁུང་པར་ཨེ་ཁུལ་དུ་ལྐོག་འཛུལ་བྱས་ཤིང 1889 དང 1893 ལོར་
ཡང་རིམ་བཞིན་ཆོས་སྤེལ་མཁན་བོད་དུ་མངགས་ཡོད་ལ་དུས་རབས་ཉི་ཤུ་བར་ཡང་
གཙང་དང་ཨ་མདོའི་ས་ཁུལ་སོགས་སུ་ཆོས་སྤེལ་མཁན་རེ་གཉིས་སླེབས་མོད་ཤུགས་རྐྱེན་
ཅི་ཡང་འཇོག་མ་ཐུབ་པར་སྣང་ངོ༌། །
དེ་ལྟར་ཆོས་ལྡན་གངས་རིའི་ཞིང་འདིར་ཁོ་ཚོའི་སྲེད་པས་ཡང་ཡང་བདག་གིར་
བཟུང་མོད་དམིགས་ཡུལ་མ་གྲུབ་པའི་ཁར་ཡི་མུག་གིས་ཕྱིར་ལོག་དགོས་བྱུང༌། འོན་ཀྱང་
ཁོ་ཚོའི་དམིགས་ཡུལ་འགྲུབ་ཕྱིར་དུ་གོམས་སྲོལ་དང་རིག་གནས། ཆོས་ལུགས་བཅས་ཀྱི་
རྒྱུ་ཆ་མང་བོ་བསགས་ཤིང་བོད་འདི་འཛམ་གླིང་ཚོང་རྫས་ཀྱི་བསྒྲགས་བྱང་དུ་བཀལ་ནས་
ཚང་མས་བོད་རེས་པ་ཤེས་སུ་བཅུག་ཅིང་རྗེས་ཀྱི་ཆོས་སྤེལ་མཁན་ཚང་མས་སླར་ཡང་
སྲེད་པའི་ཞགས་པས་གངས་རིའི་ཞིང་འདི་བཟུང་སྟེ་མུ་མཐུད་དུ་མངོན་ལྐོག་དང་བྱ་
ཐབས་སྣ་ཚོགས་སྤེལ་བཞིན་ཡོད་དོ། །
129



ཤེས་རབ་ཀྱི་ཚོམས།
བོད་ཀྱི་སྙན་ངག་གསར་བ་ལས
་ལས་འཕྲོས་པའི་གཏམ།
ང་ཚོས་སྙན་ངག་གསར་བ་འབྲི་བའམ་དཔྱོད་པའི་གོ་རིམ་ཁྲོད་དུ་རྩོམ་ལུས་དང་
མཚོན་ཐབས། རྣམ་པ། འདོར་ལེན་གྱི་ཁྱད་པར་ལ་རྩོད་གླེང་གང་མང་ཞིག་འབྱུང་བཞིན་
ཡོད་ནའང་། ཕྱོགས་ཡོངས་ནས་བལྟས་ན་སྲོལ་རྒྱུན་རྨང་གཞི་དང་སྲོལ་རྒྱུན་ལ་ཁ་གཏད་
དུ་ལངས་པའི་ལྟ་བ་གཉིས་ལས་མ་འདས། འདིར་རིས་སུ་མ་ཆད་པའི་མིག་གིས་བལྟས་ཏེ་
སྙན་ངག་གསར་བའི་གནད་དོན་རེ་གཉིས་གླེང་རྒྱུ་ཡིན།
ཉེ་བའི་ལོ་འདི་དག་གི་རིང་བོད་ཀྱི་རྩོམ་རིག་ཁྲོད་དུ “དེང་རབས་རིང་ལུཊ"
དང “ དངོས་ཡོད་སྒྱུ་ འཕྲུལ་རིང་ལུཊ། ” “ རྟོག་པ་འོག་འགྱུ་སྨྲ་བ” “ མཚོན་བྱེད་
རིང་ལུགས " “ དེང་རབས་རིང་ལུགས་ཕྱི་མ” སོགས་རྩོམ་སྲོལ་གཞན་ལ་ཧབ་ཤ་བྱེད་
མཁན་ཇེ་མང་དུ་སོང་བ་མ་ཟད “ཁྱི་མོས་ཤེས་ནས་ཟུག་པ་དང་ཁྱི་ཕྲུག་གིས་མ་ཤེས་པར་
ཟུག་པའི " སྣང་ཚུལ་བྱུང་། སྤྱིའི་ཆ་ནས་བལྟས་ན་མང་ཆེ་བས་རང་གི་སྲོལ་རྒྱུན་གྱི་རྨང་
གཞི་བློས་བཏང་སྟེ་གཞུང་ལུགས་ཐན་ཐུན་ཙམ་བརྟེན་ནས་སྙན་ངག་དེ་རིགས་གསར་
སློབ་པ་མང་བོས་དེ་རིགས་མ་དཔེར་བཟུང་ནས་སྙན་ངག་བྲིས་པས “མཛོ་སྦྲེལ་གཡང་ལ་
ལྷུང་བ་ ལྟ་བུའི་སྣང་ཚུལ་བྱུང་། རྩོམ་རིག་ནི་རྩོམ་སྟངས་སྔོན་ཐོན་ཞིག་སྤྱོད་མིན་ལ་མ་
བལྟས་པར་ལག་ལེན་གྱི་སྟེང་ནས་གྲུབ་འབྲས་ཐོན་དགོས་ཤིང་། ལག་ལེན་ལ་བརྟེན་ནས་
སྙན་ངག་འབྲི་བ་ལས་གཞུང་ལུགས་ལ་བརྟེན་ནས་སྙན་ངག་འབྲི་མི་རུང་བ་སྟེ་གཞུང་
ལུགས་ཀྱིས་ལག་ལེན་གྱི་ཚབ་བྱེད་མི་འོས་པ་དེ་རེད། བརྒྱ་ལ་ཁྱེད་ཀྱི་དེར་གྲུབ་འབྲས་ཐོབ་
ན་ཡང་དེ་ནི “ཕྱི་གླིང་བའི་གློག་ཀླད་ཀྱི་ལག་རྩལ་བརྐུས་ཏེ་གློག་ཀླད་ལས་པ་ལས་གསར་
བཏོད་ཀྱི་ཁེ་དབང་ཐོབ་པ་ཞིག་གཏན་ནས་མིན། འོ་ན་རྩོམ་སྟངས་འདི་རིགས་བོད་ཀྱི་
རྩོམ་རིག་ལ་རྣམ་པ་གསར་བ་ཞིག་སྤྲས་ཏེ་ན་གཞོན་དག་གིས་དགའ་འབོད་བྱེད་པ་མ་
ཡིན་ནམ་ཞེ་ན་གཤམ་གས་
གཤམ་གསལ་གྱི་གནས་ཚུལ་འདིས་གསལ་བོར་མཚོན་ཏེ། རྩོམ་སྒྲིག་ཁང་
130



གངས་སེང་འཚོལ་བ།
ཞིག་ལ “སྙན་ངག་པ་མིང་གྲགས་ཅན'' ཞིག་གིས་བརྩམས་ཆོས་འབྱོར་ནའང་དུས་དེབ་ཏུ་
བཀོད་པ་མ་འཐད་པར་ན་གཞོན “སྙན་ངག་པ ” དང་དཔྱད་བརྗོད་པ་རེ་གཉིས་ཀྱིས་
མཐོང་སྟེ་རྩོམ་ཡིག་འདི་ཡ་མཚན་པ་ཞིག་རེད་པས་དུས་དེབ་ཏུ་འཁོད་ན་བཟང་ཟེར།
རྩོམ་སྒྲིག་པས་འོ་ན་ཡ་མཚན་པའི་རྒྱུ་རྐྱེན་གང་རེད་ཅེས་དྲིས་པར་ཁོ་ཚོས་བཤད་མི་ཤེས་
མོད་ཡ་མཚན་པ་ཞིག་རེད་ཟེར། འདི་ལྟ་བུའི་རྨོངས་དད་ཅིག་བོད་ཀྱི་ན་གཞོན་སྙན་ངག་
པ་དང་དཔྱད་བརྗོད་པའི་ཁྲོད་དུ་གནས་པ་རེད། འདིའི་རྒྱུ་རྐྱེན་ནི་ད་ལྟ་རང་ཅག་ལ་
དཔྱད་བརྗོད་པ་ཉུང་པའི་ཁར་ཁོ་ཚོར་བསྔགས་བརྗོད་ཀྱི་མགྲིན་པ་ཞིག་སྤྱིའི་ཆ་ནས་བླང་
དོར་གྱིས་དཔྱད་བརྗོད་ཐུབ་པའི་བསམ་བློའི་གོ་རྟོགས་མེད་པས་སྙན་ངག་པས་ནོར་
འཁྲུལ་ལ་ཡོ་བསྲང་བྱེད་མ་ཐུབ་པ་རེད།
བདག་གི་བསམ་པར་རྩོམ་རིག་ནི་རྩོམ་རིག་ཡིན་པས་ཁྱོད་ཀྱིས་རྩོམ་སྟངས་གང་
ཞིག་སྤྱོད་མིན་དེ་གནད་ཆུང་སྟེ་རྩ་བའི་ཆ་ནས་སྒྱུ་རྩལ་གྱི་ཆེད་དུ་སྒྱུ་རྩལ་བརླག་མི་ཉན་པ་
དེ་རེད། སྒྱུ་རྩལ་ནི་མི་རིགས་ཀྱི་གོམས་སྲོལ་དང་སེམས་ཁམས་སྤྱི་ཚོགས་ཁོར་ཡུག་སོགས་
དང་འབྲེལ་ཡོད། དེ་བས་སྒྱུ་རྩལ་ནུབ་གླིང་ཅན་དུ་བསྒྱུར་བ་དེ་རེ་ཞིག་གསར་བ་གསར་
རྐྱང་གི་འདུ་ཤེས་ཙམ་ལས་མེད་ལ་ང་ཚོས་ཐོག་མཐའ་བར་གསུམ་དུ་གཞན་གྱིས་བཏོད་
པའི་ལམ་དུ་འགྲོ་དགོས་པའི་རྨོངས་དད་འདིས་མི་རིགས་འདིའི་རང་བཀུར་དང་གསར་
གཏོད། འཕེལ་རྒྱས་བཅས་ལ་གནོད་པ་ཆེན་པོ་བཟོ་བཞིན་ཡོད། རྒྱ་ནག་གི་རྩོམ་རིག་
འཕེལ་རིམ་ལས་བལྟས་ན་ལྔ་བཞི་ལས་འགུལ་དེས་རྩོམ་རིག་འཕེལ་རྒྱས་བྱུང་ནའང་
གནས་སྐབས་ཤིག་ནས་ནུབ་གླིང་ཅན་དུ་བསྒྱུར་བ་དེས་རྩོམ་རིག་འཕེལ་རྒྱས་ཁྲོད་ཀྱི་ཕམ་
ཁ་ཆེན་པོ་ཞིག་སྟེ་འཛམ་གླིང་མི་གྲངས་ཀྱི་ཚད་ངེས་ཅན་ཞིག་ཟིན་པའི་མི་རིགས་འདིའི་
མི་གཅིག་ལའང་། ནོ་པེའར་རྩོམ་རིག་བྱ་དགའ་ཐོབ་མ་ཐུབ་པའི་རྒྱུ་རྐྱེན་ཡིན་ནོ་ཞེས་རྒྱ་
ནག་གི་མཁས་པ་དག་གིས་གླེང་བཞིན་ཡོད།
མིག་སྔར་བོད་ཀྱི་སྙན་ངག་པ་འགའ་ཡིས་གཡོ་སྒྱུའི་ཟློས་གར་ཞིག་འཁྲབ་བཞིན་
ཡོད་དེ་དག་ལས་མི་རིགས་གཞན་པའི་སྙན་ངག་པའི་ལེགས་བཤད་དེ་སྙན་ངག་པ་ནི་མི་
རིགས་ཀྱི་བསམ་བློའི་སྣེ་ཁྲིད་པ་ཡིན་ཞེས་ལབ་བཞིན་ཡོད་ན་ཡང་མང་བོ་ཞིག་ལ་དམར་
སྲུང་དམག་གི་བསམ་བློ་ལས་མེད། ཁོ་ཚོས་སྙན་ངག་ཏུ་ཁོ་དང་ཁོའི་གྲོགས་པོ་དག་ནི་དུས་
131



ཤེས་རབ་ཀྱི་ཚོམས།
རབས་གསར་བ་ཞིག་སྐྲུན་མཁན་ནམ་མི་རིགས་འདིའི་བླ་སྲོག་གམ་མིག་དབང་ལྟ་བུ་ཡིན་
ཚུལ་གླེང་བཞིན་ཡོད་ཀྱང་དོན་དུ་དུ་ཆང་དང་བུད་མེད་ལ་ཉིན་མཚན་དབྱེར་མེད་དུ་
འཁོར་ཏེ་མི་རིགས་འདིར་ཕན་པ་རེ་སྒྲུབ་མཁན་ནམ་གཞན་ལ་ལྷག་བསམ་ཅུང་འདེགས་
པའི་གྲས་ནས་སྔར་ནས་བུད་ཟིན། ལ་ལས་མོ་མ་དང་ལྷ་བར་སྐྱབས་འཆོལ་བྱེད་བཞིན་
ཆོས་ལུགས་ལ་དགག་པ་བྱེད་པ་ཡང་མཐོང་བས་ཡང་སྙིང་འདི་དག་གིས་བསམ་བཞིན་དུ་
ཀུ་རེ་སྐྱིད་པོ་ཞིག་རྩེ་བའི་དམིགས་ཡུལ་ཅི་ཞིག་ཡིན་ནམ། དེ་དག་གིས་བོད་ཀྱི་སྤྱི་ཚོགས་
སུ་ངན་ཤུགས་ཆེན་པོ་བཞག་སྟེ “རང་མོས་སྙན་ངག་འབྲི་མཁན་དག་ནི་སྲོལ་རྒྱུན་ལ་མི་
དགའ་བའི་རྐྱལ་སྟོང་སྐོར་ཞིག་ཡིན” ཞེས་བཤད་པ་འདི་ཇི་འདྲའི་ཕངས་པ་ཞིག་རེད་
ཨཀྱང་། དེ་དག་གིས་ཡོངས་ཁྱབ་ནས་གོ་རྒྱུ་མེད་པའི་སྙན་ངག་ཅིག་འབྲི་བཞིན་ཡོད་དེ་གོ་
དཀའ་བ་དེ་ཀློག་པ་བོར་ཁག་བཀལ་ནས་སྙན་ངག་དེ་རིགས་ལ་རིན་ཐང་ངེས་ཅན་ཞིག་
ཡོད་པ་མ་ཟད། གོ་རྟོགས་བྱ་མི་ཐུབ་པ་དེང་རབས་སྙན་ངག་གི་ཁྱད་ཆོས་གཙོ་བོ་ཞིག་ཏུ་
གླེང་བ་མཐོང་། བདག་གིས་བལྟས་ན་དེ་ནི་གཡོ་སྒྱུ་བྱེད་ཐབས་ཤིག་སྟེ། སྣང་ཚུལ་འདི་ལྟ་
བུ་ཡོད་དེ། གཅིག སྲོལ་རྒྱུན་སྙན་ངག་གི་སྐྱོན་ཆ་མཐོང་ཞེས་པ་ལས་སྲོལ་རྒྱུན་སྙན་ངག་
འབྲི་མི་ཤེས་ཞེས་བཤད་ན་དགའ་སྟེ། ཁོ་ཚོས་སྲོལ་རྒྱུན་སྙན་ངག་གི་ཤོ་ལོ་ཀ་གཅིག་ཀྱང་
འགྲེལ་མི་འཁྱོངས་ཤིང་འབྲི་མི་ཐུབ་པའི་ཞན་ཆ་དེ་འགེབ་འདོད་ནས་སྲོལ་རྒྱུན་སྙན་ངག་
ལ་དགག་པ་བྱེད་པ་རེད། གཉིས། སྲོལ་རྒྱུན་སྙན་ངག་གི་སྙན་ཞིང་འཇེབས་པའི་དབྱངས་
རྟ་དེ་ཇི་ལྟར་བཙལ་ཀྱང་མ་རྙེད་པས་ཚིག་གྱོང་སོག་མ་ལྟ་བུར་འགྲིམ་སྟེ། རང་མགོ་རང་
གིས་གཡོགས་བཞིན་ཡོད་པས་དོན་རྒྱུན་ནི་ཆེས་རྗེས་ལུས་ཤིག་རེད་ཅེས་མི་ཟེར་ཀ་མེད་
བྱུང་སྟེ། རང་གི་སྔོན་ཐོན་སྒྱུ་རྩལ་དེ་དོན་རྒྱུན་ཡིན་པའང་ཤེས་མེད་པ། གསུམ། དེང་
རབས་སྙན་ངག་ནི་སྐད་ཆའི་གོམས་སྲོལ་དང་བརྡ་སྤྲོད་ནུས་པ་སིལ་བུར་གཏོར་བའི་སྒྱུ་
རྩལ་ཞིག་ཡིན་ཞེས་བཤད་ནས་རང་གིས་བོད་ཀྱི་སྐད་ཆའི་གོམས་སྲོལ་དང་བརྡ་སྤྲོད་ཀྱི་
ནུས་པ་མི་ཤེས་པའི་མཚང་དེ་འགེབ་བཞིན་ཡོད་པ། བཞི། སྙན་ངག་ནི་འགྲེལ་མི་རུང་བ་
དང་གོ་རྟོགས་བྱ་མི་ཐུབ་པ་ཞིག་ཡིན་ཞེས་རང་གི་བསམ་བློ་མག་མོག་དང་སྒྱུ་རྩལ་གྱི་ནུས་
པ་ག་འདྲ་ཡོད་པ་གབ་སྟེ་ཀ་བའི་ནང་དུ་གསེར་ཡོད་ཁུལ་གྱིས་ཀློག་པ་བོར་བསླུ་བྲིད་
གཏོང་བཞིན་པ། ལྔ། སྙན་ངག་པ་རང་ལ་དག་ཆའམ་སྐད་ཆའི་སྡེབ་ལེགས་པོ་ཞིག་མེད་
132



གངས་སེང་འཚོལ་བ།
པའམ་མི་རིགས་བསམ་པའི་འཁྱེར་སོ་དང་སྨྲ་བརྗོད་འགྲོ་སྟངས་མ་ཤེས་པ “སྔོན་ཐོན་གྱི་
སྒྱུ་རྩལ” ཅེས་པའི་ཚིག་གིས་སྦེད་བཞིན་ཡོད།
སྤྱིར་དེང་རབས་རིང་ལུགས་སམ་མཚོན་བྱེད་རིང་ལུགས། དངོས་ཡོད་རིང་ལུགས་
གང་ཡིན་རུང་ཀློག་པ་བོ་དང་རྩོམ་པ་བོས་བརྗོད་བྱའི་གཏན་འཁེལ་གནད་གཅིག་ལ་མི་
འབད་པ་མྱོང་པས་ཀྱང་གྲུབ་ཕྱིར་སྙན་ངག་པ་ཨོ་ཁུ་ཐ་ཝེ་ཨོ་པ་སིས ! $ % ， #347)
“སྙན་ངག་འགྲེལ་མི་རུང་བ་ཞིག་ཡིན་མོད་ཀྱང་། གོ་མི་ནུས་པ་ཞིག་གཏན་ནས་མིན་ཞེས་
ཀུན་ལ་གྲགས་པའི་གཏམ་དེ་དག་བྱུང་བ་རེད་དོ། །དེའི་ཕྱིར་སྙན་ངག་གི་རིན་ཐང་རྩོམ་
པ་བོས་མཐའ་གཅིག་ཏུ་གཏན་འཁེལ་ལམ་ཐག་གཅོད་བྱས་ན་དེ་ནི་སྙན་ངག་གི་ཁྱད་
ཆོས་ལ་བརྩི་འཇོག་མེད་པ་ཞིག་ཡིན་ཀྱང་དེ་ཡི་ཚིག་ངོས་ནས། ཀློག་པ་བོར་མྱོང་ཚོར་
རམ་གོ་བ་ཞིག་སྟེར་མི་ཐུབ་པ་ནི་སྙན་ངག་གི་སྐྱོན་ཡིན་གྱི་ཡོན་ཏན་ག་ལ་ཡིན། ཀློག་པ་
བོའི་བསམ་གཞིག་རིན་ཐང་ཐད་ཀར་སྙན་ངག་གི་རིན་ཐང་དང་འབྲེལ་ཞིང་ཐུན་མོང་
མྱོང་ཚོར་འཇིག་རྟེན་ན་དཀོན་པར་བསྙད་བཏགས་ནས་འགྲེལ་མི་ཐུབ་པའི་ཡུལ་ལྗོངས་
ཤིག་ཏུ་འགྲིམས་ན་ཀློག་པ་བོས་བཏགས་ཙམ་གྱི་ལོག་རྟོག་གི་རིན་ཐང་མེད་ལ་སོ་སོའི་
མཐོང་སྣང་མི་འདྲ་པས་འགྲེལ་བཤད་ཟབ་མོ་སྙན་ངག་གི་གཤིས་ལུགས་སུ་མ་གྲུབ་པར་
རློམ་ན་ན་གཞོན་ཞིག་ལ་མ་དང་མཛའ་མོ། གཅུང་མོ། འབྲེལ་བ་ཅི་ཡང་མེད་པའི་བུ་མོ་
གཞན་ཞིག་ལ་བལྟས་པའི་ཚེ་ན་སོ་སོར་མཐུན་སྣང་དུ་གྲུབ་མི་སྲིད། དེ་བས་དངོས་པོ་གང་
དང་གང་ལའང་འགྲེལ་བཤད་ཟབ་མོ་རང་གཤིས་སུ་མ་གྲུབ་པར་ཁས་ལེན་དགོས་པས་
འབྲོང་རྒོད་པོ་འབུ་རུ་གྱུར་པ་མ་ཡིན་ནམ། སྙན་ངག་གི་ཚད་གཞིར་གོ་དཀའ་པས་འཇོག་
དགོས་ན་མ་ལོའི་ངག་གི་གདངས་སྙན་ལས་འཆོལ་མའི་བསླུ་བྲིད་ཀྱི་འགྱུར་བག་སྙན་ངག་
ཏུ་འགྱུར་འགྲོ་བ་མ་ཡིན་ནམ། རྟོགས་སླ་བའི་སྙན་ངག་ལས་ཐུན་མོང་མ་ཡིན་པའི་ཚོར་
སྣང་གི་འཇིག་རྟེན་གཞན་ཞིག་ཏུ་མི་འགྲོ་པའི་ངེས་པ་མེད་ལ། རྟོགས་དཀའ་བའི་སྙན་
ངག་གི་ཐུན་མོང་གི་ངོ་གདོང་ཆ་ཚང་ཞིག་སྟོན་པའི་ངེས་པའང་ག་ལ་ཡོད།
ང་ཚོས་ཞིབ་ཏུ་བསམ་དགོས་པ་ནི་སློབ་འབྲིང་གི་ན་གཞོན་བོད་ཡིག་དགེ་རྒན་
ཞིག་གི་སྐད་ཆ་སྟེ་ཁོ་ལ་རང་མོས་སྙན་ངག་ཀློག་འདོད་མེད་དེ་དོན་གྱི་འགྱུར་བ་ཞིག་སྟེར་
མི་ཐུབ། མྱངས་ན་རོ་མངར་ཞིག་སྟེར་མི་ཐུབ། རོལ་ན་མྱོང་ཚོར་ཞིག་སྟེར་མི་ཐུབ། དེ་བས་
13.3



ཤེས་རབ་ཀྱི་ཚོམས།
སྲོལ་རྒྱུན་སྙན་ངག་བཀླགས་ན་རོལ་དབྱངས་ལྟ་བུའི་ནུས་པ་སྐྱིད་པོ་ཞིག་སྟེ “བསྟོད་པ་ཆུ་
འཛིན་མ ཀློག་གིན་ཀློག་ན་འདོད་ཅིང་། ཚངས་དབྱངས་རྒྱ་མཚོའི་མགུར་མ་ཆུང་དུས་
ནས་བཀླགས་རུང་ད་དུང་བཀླག་འདོད་ནའང་རང་མོས་སྙན་ངག་འདི་རིགས་ཚར་
འགའ་བཀླགས་རྗེས་བཀླག་མི་འདོད་ཟེར། ངས་
ངས་བལྟས་ན་ད་ལྟའི་རང་མོས་སྙན་ངག་ལ་
ཏན་ཏན་ཞན་ཆ་འདི་ཡོད་པར་སྒྲིག་སྟངས། བསམ་པའི་བརྩེ་དུང༌། མཚོན་ཐབས། རྗོད་
བྱེད་སོགས་གང་གི་
ཀས་གང་གི་ཐད་ནས་མི་རིགས་གཞན་པའི་ཤུགས་རྐྱེན་ཆེན་པོ་ཐེབས་པས་རྒྱ་ཡིག་
གི་སྙན་ངག་ལ་རྒྱུས་མེད་ན་གོ་མི་ཐུབ་པ། འདི་སློབ་གྲྭ་ཆེན་མོའི་སློབ་དཔོན་དག་གིས་
ཀྱང་རྒྱུན་དུ་གླེང་བཞིན་འདུག་ཅིང་རྗོད་བྱེད་ཚིག་གི་ལམ་ནས་ཀྱང་། ལོག་ཕེབས། སད་
རྟོགས། ལོག་མལ། ལོ་ཟླ་བཀླགས་པ། གསེར་མདོག་གི་རི་སྤྱང་། མཐིང་མདོག་གི་བསམ་
པ། རྨི་ལམ་ལྗང་ཁུ། སེམས་གཞས། ལག་པ་ཁྱོགས་ཡ། མེ་རི་འབར་གས། བོད་ - མ་ཎི , ཨ་
མ། ང་ཁྱོད།མདུན་སྐྱོད་ཀྱི་རྡོག་སྒྲ་ལྟ་བུ་སོགས་བོད་ཀྱི་གོམས་སྲོལ་དང་མི་མཐུན་པ། བརྡ་
སྤྲོད་ཀྱི་ཆོས་ཉིད་དང་འགལ་བ་སོགས་ཤིན་ཏུ་མང་ཞིང་མི་རིགས་ཀྱི་ཁྱད་ཆོས་འབུར་
དུ་འཛིན་པ་ལ་སྙན་ངག་པ་འཇུ་སྐལ་བཟང
ལ་བཟང་གི་སྙན་ངག་འབུར་དུ་ཐོན་མོད། བོད. མ་
ཎི, ཨ་མ། ལྟ་བུས་ཚག་གིས་འབྱེད་པའི་ཚབ་བྱེད་པ་དང་ད་ལྟ་ཡོངས་སུ་སྤྱོད་བཞིན་
པའི… དང “ " སྨོན་ཚིག་དང་འདྲི་ཚིག་གི་ཚབ་བྱེད་པ་ནི་དང་སྒྲ་དང་གང་སུ་ཅི་ཇི་
ན་སྒྲ་ལྟ་བུའི་འབྱེད་པ་དང་དྲི་བ། སྨོན་པའི་ཕྲད་ཀྱི་ནུས་པ་ལ་དོ་སྣང་མ་བྱས་པ་མཚོན་
ཞིང་ལྷག་པར་བོད་ཡིག་སྒྲ་སྦྱོར་ཡི་གེ་ཡིན་པ་ལ་བས
ལ་བསམ་གཞིག་མ་བཏང་བའོ། །འདི་ལྟ་བུ་
ནི་སྐད་ཡིག་ལ་རྫོབ་སྐྱེལ་བ་ལས་མེད་པས་རྒན་པ་ཚོས་རང་མོས་སྙན་ངག་ལ་དགག་པ་
བྱེད་པའང་གནས་ལུགས་མེད་པ་ཞིག་མིན་པས་ང་ཚོས་ཞིབ་ཏུ་བསམ་དགོས། དེ་
བས《སྦྲང་ཆར》 དུས་དེབ་ཀྱིས་མི་རིགས་ཀྱི་ཁྱད་ཆོས་ལ་དོ་སྣང་བྱས་པ་ནི་གཟུར་གནས་
ཀྱི་རྟགས་སུ་འཁུམས་སོ། །
གནད་དོན་དེ་དག་ལ་དམིགས་ནས་ན་གཞོན་སྙན་ངག་འབྲི་མཁན་ཚོས་སྔོན་ཆད་
ཀྱི་མུན་འཐོམས་ཀྱི་བསམ་བློ་བཅོས་བསྒྱུར་བྱས་ཏེ་དེང་རབས་དང་རིག་གནས། ཚན་རིག
སྤྱི་ཚོགས། མཚན་ཉིད་རིག་པ། ཆབ་སྲིད་བཅས་ཕྱོགས་གང་ཐད་ནས་ལྟ་རྒྱུ། ཐོས་རྒྱ། བློ་
རྒྱ་ཇེ་ཡངས་སུ་གཏོང་བ་ལས་མིག་སྔའི་བསམ་བློ་མག་མོག་དེ་འཛིན་མི་རུང་ཏེ “སྲོལ་རྒྱུན་
134



གངས་སེང་འཚོལ་བ།
རིག་གནས་རྩ་མེད་གཏོང་དགོས། ཆོས་ལུགས་རྩ་མེད་དུ་གཏོང་དགོས་རྙིང་བ་ཐམས་
ཅད་རྩ་མེད་དུ་གཏོང་དགོས” ཟེར་བའི་རིག་གསར་སྐབས་ཀྱི་དམར་སྲུང་དམག་གི་
བསམ་བློ་ཡིན་པས་མི་རིགས་འདིར་སྣེ་ཁྲིད་ག་ལ་ཐུབ། ལྷག་པར་སྲོལ་རྒྱུན་སྙན་ངག་གི་
མཚོན་ཐབས་དང་ཚིག་རྒྱན། འགྱུར་བ་བཅས་སློབ་སྦྱོང་བྱེད་དགོས་པའི་ཁར་དམངས་
ཁྲོད་ཀྱི་སྐད་ཆ་དང་སྨྲ་བརྗོད། བསམ་པའི་འཁྱེར་སོ། འདུ་ཤེས་འཛིན་སྟངས་བཅས་ལ་
རྒྱུས་ལོན་དགོས་ཤིང་། དམངས་ཁྲོད་རྩོམ་རིག་གི་སྐད་ཆ་གསོན་པོ་འགྱུར་བ་ལྷུག་ལྷུག་ཏུ་
འཕྱོ་བ། ངག་ལས་ཉམས་འགྱུར་མཐོང་པའི་སྐད་ཆའི་སྒྱུ་རྩལ་སློབ་སྦྱོང་བྱེད་དགོས་ཏེ། ཐེ་
གོར་གྱི （མེ་ཏོག་མཆོད་པས》ཀྱང་དམངས་ཁྲོད་རྩོམ་རིག་གི་དྭངས་མ་བཀོད་པ་ལས་
མཚོན་བྱེད་རིང་ལུགས་དང “དེང་རབས་རིང་ལུགས ” བེད་སྤྱད་པ་ཡིན་ན་ནོ་པེའར་བྱ་
དགའ་ཐོབ་མི་སྲིད་ལ་ཐང་རྒྱལ་རབས་
ས་ཀྱི་སྙན་ངག་འཛམ་གླིང་ན་མིང་གྲགས་ཆེ་བ་ལས་
རྒྱའི་དེང་རབས་སྙན་ངག་གིས་མིན་པས་གནས་ལུགས་འདིས་གསལ་བོར་ཤེས་སོ། །
ལྷག་པར་བོད་ཀྱི་སྙན་ངག་གསར་པ་དག་ནི་ནང་དོན་རྩོམ་སྟངས། བསམ་བློའི་ཆ་
གང་ནས་ཀྱང་སྤྱི་འགྲོས་ཅན་དུ་གྱུར་ཞིང་འགྱུར་བ་ནི་འཛུབ་མོ་འཛུགས་ས་མེད་པ་ལྟ་
བུར་ཆགས་ཡོད། དེ་ལས་ལ་ལ་ཞིག་ཁ་ཕོ་ཡིན་ལ། ལ་ལ་ཞིག་གབ་ཚིག་ཡིན། ལ་ལ་ཞིག་ཁ་
བརྡ་ཡིན་ལ་ལ་ཞིག་ཁ་གཡང་ཡིན་པས་འདི་ཙམ་ལའང་སྙན་ངག་པ་མང་བོ་ཞིག་གིས་ངོ་
ཚ་ཁྲེལ་འདས་ཀྱིས་རང་གིས་རང་བསྟོད་དང་རུལ་མས་བུ་བསྟོད་ཀྱི་དཔེ་ཟླ་སྙེག་བཞིན་
ཡོད། སྙན་ངག་གསར་བ་ནི་ང་ཚོའི་མིག་སྔའི་འགྲོ་སྟངས་འདི་ཙམ་གྱིས་མི་ཆོག་པར་
མཚོན་ཐབས་གསར་བཏོད། ལྟ་བ་དང་བརྗོད་བྱ་གསར་བ་བཅས་ཀྱི་སྟེང་བདེན་པའི་
རང་བཞིན། མི་རིགས་རང་བཞིན་གྱིས་སྲོལ་རྒྱུན་རྨང་གཞི་དང་གསར་བཏོད་ཀྱི་ཐབས་
ལམ་འབའ་ཞིག་ལ་སྙེག་དགོས། དེ་ཡང་གོས་ཆེན་ཐང་ལ་བཏིངས་འདྲའི་ལྷད་ཤ་དང་
བབ་ཆགས་པ་ཚིག་གི་ཁྱད་ཆོས། དགོ་དགོ་གླུ་ཡིས་འབྲི་མོ་གཡང་ལ་འབེབ་འདྲའི་
དབྱངས་རྟ་དང་སྙན་འགྱུར་གྱི་ཁྱད་ཆོས། མ་ལོས་བུ་ལ་བཅང་བའི་སྙིང་གཏམ་ལྟ་བུའི་
བརྩེ་བ་དང་དུང་སྣང་གི་ཁྱད་ཆོས། མཁས་པའི་ངག་གི་འབེལ་གཏམ་ལྟ་བུའི་གོ་རིམ་དང་
གཏན་ཚིགས་ཀྱི་ཁྱད་ཆོས། རྨི་ལམ་གྱི་ཞིང་ཁམས་ལ་འགྲིམ་འདྲའི་འཆར་ཡན་དང་སྒྱུ་
འཕྲུལ་གྱི་ཁྱད་ཆོས། ན་ཆུང་མའི་མིག་ཟུང་ལྟ་བུའི་སྦས་དོན་དང་ཤུགས་བསྟན་གྱི་ཁྱད་
རྒྱུ
135



ཤེས་རབ་ཀྱི་ཚོམས།
ཆོས། ཨ་རག་གི་བཟི་སྣང་བསྐྱེད་འདྲའི་ཚོར་སྣང་དང་དགའ་སྐྱོའི་ཁྱད་ཆོས། རང་རིགས་
གཞོན་ནུ་མའི་འགྲམ་པ་དམར་བའམ་ངང་རྒྱུད་ལྷོད་པ་ལྟ་བུའི་མི་རིགས་ཀྱི་ཁྱད་ཆོས། སྐུ་
རིས་ལ་ཚོན་བསྒོས་པ་ལྟ་བུའི་མཚོན་ཐབས་ཀྱི་ཁྱད་ཆོས། གཟུགས་རིས་པར་ལ་བརྒྱབས་
པ་ལྟ་བུའི་བདེན་དོན་གྱི་ཁྱད་ཆོས་དེ་དེང་རབས་བོད་ཀྱི་སྙན་ངག་གི་ཁྱད་ཆོས་བཅུ་
དམིགས་སུ་འཛིན་དགོས། གལ་ཏེ་ཁྱེད་ཀྱིས་བསམ་བློའི་རིན་ཐང་གིས་སྙན་ངག་ལ་ཚད་
འཛིན་བྱེད་ན་ཁྱོད་ཀྱིས་སྙན་ངག་གིས་ཁ་གཡང་དང་འབོད་སྐུལ་བྱེད་པ་ལས་ཆབ་སྲིད་
ཀྱི་དྲིལ་སྒྲོག་པ་བྱེད་འོས། མི་གོ་བ་ཁྱད་ཆོས་སུ་འཛིན་པ་དག་གིས་སྙན་ངག་དམིགས་སུ་
འཛིན་པ་ལས་གབ་ཚིག་དར་སྤེལ་མཁན་གྱི་ཆོ་ལོ་བཟུང་ན་འགྲིག
སྙན་ངག་ལ་སྙན་ངག་གི་ཁྱད་ཆོས་ཡོད་ལ་མི་རིགས་ལ་མི་རིགས་ཀྱི་སྙན་ངག་
ཡོད་དགོས། བོད་མི་རིགས་ཀྱི་མགྲིན་པ་རྫ་ཆུ་དང་འོ་མའི་གསོས་པ་ལྟར་མེ་ཏོག་དང་ཞོ་
པགསར་ལྟ་བུའི་སྙན་ངག་དགོས་པ་ལས་དགོད་པའི་ཁ་ལ་བལྟས་ན་དགོད་པ་དང་དུ་བའི་
ཁ་ལ་བལྟས་ནས་ངུ་བ་ལྟ་བུས་ག་ལ་རུང་། རང་ཚུགས་མེད་པས་མིས་དོན་མི་འགྲུབ་ཅིང་
ལྷག་ པ ར་རིག་གཞུང་དར་སྤེལ་ཁྲོད་སྔོན་བྱོན་མཁས་པའི་ཁ་ཆེམས་ཏེ “གཟུར་
པགནས " བསྐྱུར་ནས་ལད་མོ་དང་གཡོ་ཁྲམ་གྱིས་འཚོ་བའི་སྤྱི་ཚོགས་སྟེང་གི་རྐྱལ་སྟོང་ཞིག་
བྱེད་འོས་སམ། རང་འདི་སྙན་ངག་འབྲི་མཁན་དང་དཔྱད་བརྗོད་པ་ཚང་མས་བསམ་
གཞིག་མི་གཏོང་ག་མེད་དུ་ཆགས་པས་གྲོགས་པོ་དག་ལ་ཁོང་ཁྲོ་ཞིག་སློང་པའི་གཏམ་
འདི་དབང་མེད་དུ་བཤད་དགོས་བྱུང་།
136



གངས་སེང་འཚོལ་བ།
མ་ཎི་འཁོར་ལོ་ལས་མི་རིགས་ཀྱི་ལས་དབང་གླེང་བའི་
གཏན་ཚིགས་ལ་དཔྱད་པ།
《མ་ཎི་འཁོར་ལོ་ལས་བྱུང་བའི་འཆར་སྒོ» ལ་དཔྱད་པ།
》
འཆང་
《སྦྲང་ཆར》 2005 ལོའི་དེབ་བཞི་བའི་སྟེང་དུ་སྐུ་ཞབས་ཁྲོ་བོ་རྒྱལ་མཚན་གྱིས་
མ་ཎི་འཁོར་ལོ་ལས་བྱུང་བའི་འཆར་སྒོ་ཞེས་པ་ཞིག་བཀོད་ཡོད་ལ་དེའང་དེང་གི་ཆོས་
ལུགས་ལ་རྒོལ་བའི་དཔྱད་རྩོམ་དག་བཞིན་མ་ཤེས་པ་དང་། རྒྱུས་མེད་པ། ཕོ་ཚོད་དེ་
ང་རྒྱ་གསུམ་ལས་ཐར་མེད་བཞིན་དུ་ཆོས་ལུགས་དང་མི་རིགས་བར་གྱི་འབྲེལ་བ། མ་
ཎི་འཁོར་ལོ་དང་ཆོས་ལུགས་བར་གྱི་འབྲེལ་བ། བོད་ཀྱི་ཆོས་ལུགས་དང་ནུབ་ཕྱོགས་ཆོས་
ལུགས་བར་ལ་གཤིབ་བསྡུར་བྱས་ནས་མི་རིགས་གླེང་བ་དེ་རེད། རྩོམ་འདིའི་མགོ་སློང་
ཚུལ་དང་བསམ་གཞིག་བྱེད་སྟངས་ཅུང་བཟང་བས་སྐུལ་སློང་གི་ནུས་པའང་ཅུང་ཆེ།
སྤྱིར་ཆ་ནས་གནད་དོན་ཞིག་གླེང་གིན་ཡོད་ན་ཡང་གོ་ལྡོག་པའི་གཏན་ཚིགས་ལས་གནད་
དོན་དེར་ལོག་འགྲེལ་བྱེད་ཀྱིན་ཡོད་པས་ངས་ཀྱང་ཆེད་དུ་གནད་དོན་འདི་ལ་གསལ་
བཤོང་ཅུང་ཟད་་བྱེད་སྙམ།
ཁོས་རང་གི་འཁོར་ཡུག་གི་མ་ཎི་འཁོར་ལོ་ལས་དབུ་བསླངས་ཏེ་དེ་བསྐོར་ན་དགེ་
བ་ཡོད་ཅེས་པའི་གཏམ་ལས་འཕྲོས་ཡོད། འོན་ཀྱང་དགེ་བ་ཞེས་པ་ཅི་ཡིན་པ་དང་། གང་
ན་ཡོད་པ་ཤེས་ཀྱིན་མེད་ལ། བསམ་བློའང་བཏང་མ་མྱོང་། ཞེས་པ་འདི་ནི་སྤྱིར་བཏང་གི་
མི་ཞིག་ལ་མཚོན་ན་བདེན་པ་ཡིན་མོད། ཁོས་མ་ཎི་འཁོར་ལོ་ལ་བསམ་གཞིག་གཏོ
ངེས་པར་དུ་དགེ་བ་ལ་བསམ་བློ་གཏང་དགོས་ལ་སྐུ་འབུམ་གྱི་སྣེ་ཤན་མ་ཞིག་གི་སྐད་ཆ་སྟེ་
མ་ཎི་འཁོར་ལོའི་ནང་དུ་ཆོས་ཀྱི་གཟུངས་མང་བོ་དཔར་ནས་བཅུག་ཡོད་པས། མ་ཎི་
འཁོར་ལོ་བསྐོར་ན་ནང་གི་ཆོས་ཀྱི་གཟུངས་བཏོན་པ་དང་ཁྱད་མེད། འདི་ནི་ཆེད་དུ་ཡི་གེ་
137



ཤེས་རབ་ཀྱི་ཚོམས།
མི་ཤེས་པའི་མི་དང་ཆོས་འདོན་མི་ཤེས་པའི་མི་རྣམས་ཀྱིས་དགེ་བ་སྒྲུབ་བྱེད་དུ་བཟོས་པ་
རེད། ཅེས་པ་འདི་ལ་བརྟེན་ནས་མ་ཎི་འཁོར་ལོའི་དགེ་བ་ཡོད་མེད་དང་དེའི་དགེ་བ་གང་
དུ་ཡོད་མེད་ལ་བསམ་གཞིག་གནང་འདུག་ལ་རྩོམ་འདི་ནི་ཁོང་གི་བསམ་གཞིག་གི་
བསྡོམས་ཚིག་རེད།
བདག་གིས་ཁོང་གི་བསམ་གཞིག་གནང་སྟངས་དེ་ལ་བརྟེན་ནས་ཡིད་ལ་དགའ་སྐྱོ་
འདྲེས་མ་ཞིག་སྐྱེ་འོང་སྟེ་དགའ་བ་ནི་མ་ཎི་འཁོར་ལོ་ལས་ཀྱང་མི་རིགས་ཀྱི་ལས་དབང་
བསམ་པ་དེ་ཡིན་ལ་སྐྱོ་བ་ནི་མི་རིགས་འདིའི་ལས་དོན་བསམ་མཁན་ཞིག་གིས་རྒྱ་རིགས་
སྣེ་ཤན་མ་ཞིག་གི་ངག་ལ་བརྟེན་ནས་མི་རིགས་འདིར་སེམས་ཁུར་བྱེད་པ་དེ་ཡིན། དེ་ལས་
མ་ཎི་འཁོར་ལོས་རྩོམ་པ་བོ་ལ་བྱིན་པའི་སྐྱོ་སྣང་ལས་ཆེ་བའི་སྐྱོ་སྣང་ཞིག་ང་ལ་བྱིན་འདུག་
སྟེ་བོད་རིགས་ཤེས་ཡོན་ཅན་ཞིག་ལས་བཤད་ན་རྒྱ་རིགས་སྣེ་ཤན་མ་ཞིག་ལས་བོད་རིག་
པའི་རྒྱུན་ཤེས་ཀྱི་འགྲེལ་བཤད་རྙེད་པ་དེ་ཡིན་ལ་ཤེས་ཡོན་ཅན་འདིས་བརྟག་དཔྱོད་ཅི་
ཡང་མེད་པར་རྒྱ་མོ་ཞིག་གི་ངག་ལ་ཚད་མར་བཟུང་བ་དེ་ཡིན།
བདེན་དོན་གྱི་ཆ་ནས་བཤད་ན་བདེན་དོན་གཙོ་བ་ལས་དེའི་འབྱུང་ཁུངས་གང་
ཞིག་ཡིན་པ་མི་གཙོ་མོད་ཆུ་མགོ་ནས་བརྙོགས་ན་དྭངས་མེད་ཀྱི་དཔེ་བཞིན་ནོར་འཁྲུལ་
ཞིག་ལས་བདེན་དོན་ཞིག་གླེང་ན་དེ་ཡང་ནོར་འཁྲུལ་ཞིག་ལས་བཤོལ་ཐབས་མེད། དེ་
ལས་མ་ཎི་འཁོར་ལོ་ཡི་གེ་མི་ཤེས་པ་རྣམས་ལ་འབྲེལ་བ་ཡོད་པའང་ཤེས་སོང་ཞེས་པའི་
བསྡོམས་ཚིག་ལྡོམ་པོ་ཞིག་མི་འཇོག་ཀ་མེད་བྱུང་ཡོད། ནང་བསྟན་ནི་རིག་པའི་གཞུང་
ལུགས་ཤིག་ཡིན་པས་གླེང་འགལ་བྱ་ས་གཏན་ནས་མེད་ལ་བློ་བཟོ་དེ་བས་ཀྱང་བྱས་མི་
ཆོག ནང་བསྟན་ལ་དད་མིན་གང་ལྟར་ཡང་ནོར་འཁྲུལ་ཞིག་གིས་བདེན་དོན་ལ་འགེབ་
རྩིས་བྱེད་པ་ནི་བདེན་དོན་གྱི་ཉེས་ཅན་འབའ་ཞིག་རེད།
ནང་བའི་ཆོས་སུ་ཡི་གེ་མི་ཤེས་པས་མ་ཎི་པསྐོར་བ་དང་ཡི་གེ་མི་ཤེས་པའི་མིས་ལ་
བཏོན་མི་བྱེད་པའི་ཚུལ་ཞིག་ད་སྔ་བྱུང་མ་མྱོང་བ་དང་སྐུ་འབུམ་གྱི་སྣེ་ ཤན་མ་དག་གི་
ཆ་བཀའ་བསྟན་བཞིན་ཚད་མར་བྱེད་པ་དག་གིས་གླེགས་བམ་ཡང་ཙོང་ལ་བའི་སྔས་མགོ་
ཡིན་ཞེས་མི་ཟེར་ཀ་མེད་ཡིན། ནང་པསྟན་ལས་མ་ཎི་འཁོར་ལོ་ཞེས་པ་ནི་རྒྱུད་སྡེ་བཞི་
138



བ་
གངས་སེང་འཚོལ་བ།
གར་སྙིང་གར་སྔགས་ཕྲེང་བཀོད་ནས་བསྐོར་བ་དང་། ཁྱོགས་དང་ཁྲོ་བོའི་བཟླས་པ་ཟེར་
བ་སོགས་སྔགས་ཀྱི་འཁོར་ལོ་བསྐོར་བ་དེའི་དོད་དུ་གཟུངས་སྔགས་ཡི་གེར་བྲིས་ཏེ་འཁོར་
ལོ་བསྐོར་བས་དེ་བསྒོམ་པའི་ཕན་ཡོན་འབྱུང་བ་ལས་ཡི་གེ་ཤེས་མིན་ལ་འབྲེལ་བ་ཅི་ཡང་
མེད། ཚུལ་དེ་པད་མ་དཀར་བོ་ལས་གསལ་བོར་གསུངས་ཏེ། གསང་སྔགས་རིགས་སྔགས་
གཟུངས་སྔགས་ཀུན། །བཟླས་བརྗོད་གཙོ་བོར་མ་བྱས་ཀྱང་། །འཁོར་ལོ་བསྐོར་བའི་ལས་
སྦྱོར་ཀུན། །ཕུན་སུམ་ཚོགས་པས་འགྲུབ་པར་འགྱུར། །གསང་སྔགས་ཡིག་འབྲུར་བྲིས་པ་
ནི། །བཏོན་པ་བས་ཀྱང་བསྐོར་བ་མཆོག །གང་གང་བྲིས་པ་དེ་དག་ནི། །ཆག་མེད་ཉིད་དུ་
འགྲུབ་པར་འགྱུར། །ཞེས་གསུངས་ཤིང་འདི་ནི་སྟོན་པ་སངས་རྒྱས་ཀྱི་ཆེད་དུ་གནང་བའི་
སྲོལ་ཞིག་ལས་བོད་མི་ལེ་ལོ་ཅན་གྱི་སྲོལ་ཞིག་གཏན་ནས་མིན། དེ་བཞིན་ཆོས་ཀྱི་གཟུངས་
ཤིང་དང་རྡོ་ལ་བརྐོས་ཤིང་ཤོག་བུའི་ངོས་སུ་ད་པར་ཡོད་པ་དང་། ཡང་ན་རས་སུ་དཔར་
བ་རྣམས་དར་ཤིང་ལ་བཏགས་ཤིང་རླུང་གིས་ལྷབ་ལྷུབ་ཏུ་བསྐྱོད་པ་དེ་དག་གིས་ཆོས་
འདོན་པའི་ཚབ་བྱས་མི་ཆོག་པའི་རྒྱུ་མཚན་ཅི་ཡང་མེད་དེ། དེ་ཆོག་པར་སངས་རྒྱས་
བཅོམ་ལྡན་འདས་ཀྱིས་ཐག་བཅད་ཡོད་ཅིང་། སེམས་གཞན་དུ་གཡེང་བའི་ཕྱེད་ཚད་
ཕྱེད་འདོན་མགོ་ཨོ་མེད་ཅིང་མཇུག་ན་ཧཱུྃ་མེད་པའི་ཚར་གྲངས་མང་བོ་གསོག་པ་ལས་
བསམ་པ་རྣམ་དག་གིས་གཟུངས་སྔགས་བྱིན་ཅན་རྣམས་འཁོར་ལོར་བྲིས་ནས་བསྐོར་ན་
ཕན་ཡོན་ཆེ་བར་གསལ་ཏེ་དཔེར་ན། སྔགས་རེ་གཉིས་རེ་ཤིང་བྱང་ལ་བྲིས་ནས་བསྐོར་ན་
ཁ་ཆང་ནད་ རིམས་ སད་སེར་གཅོད་པ་དང་། དྲག་སྔགས་ཀྱི་འཁོར་ལོའི་མིང་བྱང་དང་
བཅས་རླུང་ལ་བསྐོར་བས་གང་ལ་དམིགས་པ་དེ་ལ་འདུན་པ་མེད་ཀྱང་མྱུར་ཏུ་གསོད་པ་
ཨང་། ཚེ་བསོད་རྒྱས་པ་། སྐྱེ་འགྲོ་དབང་སྡུད་་ཀྱི་འཁོར་ལོ་བསྐོར་བས་འདོད་དོན་མངོན་
སུམ་གྱིས་འགྲུབ་ཅེས་གསུངས་པ། བ་ ན་འཁོར་ལོ་བསྐོར་བའི་ནང་དུ་གསང་བ་ཞིག་ཡོད་
དེ་མཐར་གཏུགས་ན་རྡུལ་ཕྲན་གྱི་ནུས་པ་བསམ་གྱིས་མི་ཁྱབ་པ་ཚན་རིག་གིས་བདེན་
དཔང་བྱས་པ་བཞིན་གསང་སྔགས་ཀྱི་ནུས་པའང་བསམ་གྱིས་མི་ཁྱབ་པ་ལ་ཐུག་ཡོད།
གོང་དུ་བོད་པ་དག་ཁྱོད་ཚོས་ངེས་པར་དུ་་ཁས་ལེན་དགོས་ཞེས་ཁྲལ་འགེབ་པ་
ཡིན་ནའང་མ་ཎི་འཁོར་ལོ་ནི་ནང་བསྟན་གྱི་ཁྱད་ནོར་ཞིག་ཡིན་པས་དེར་འགྲེལ་བ.ཤད་་
3.}



ཤེས་རབ་ཀྱི་ཚོམས།
གནང་དུས་ནང་བསྟན་ལ་ཆ་རྒྱུས་ཅི་ཡང་མེད་པའི་རྒྱ་མོ་སྣེ་ཤན་མ་ཞིག་གི་སྐད་ཆ་ལས་
མདོ་རྒྱུད་བསྟན་བཅོས་ཀྱིས་འགྲེལ་བ་གནང་བ་ཁུངས་བཙུན་པ་སྨོས་མེད་ཡིན་པས་ཆེད་
དུ་བཀོད་པ་ཡིན་ནོ། །
རྩོམ་ཡིག་འདིའི་རྩ་བའི་ནོར་འཁྲུལ་ནི་གོང་གི་རྐྱེན་དེར་ཐུག་ཡོད་ནའང་འདིའི་
གནད་ནི་དེ་ལ་བརྟེན་ནས་མི་རིགས་གླེང་བ་དེ་རེད། དེར་བརྟེན་ཁོང་གིས་མ་ཎི་འཁོར་ལོ་
བསྐོར་བ་ཙམ་གྱིས་འདོད་བློ་ཚིམ་ནས་རིག་གནས་སློབ་པ་ལ་གཙིགས་ཆེན་མི་བྱེད་ཅིང་།
གཞན་གྱིས་རྗེས་སུ་ལུས་ཡོད་པའང་མ་ཤེས་པར་བློ་བདེ་བག་ཕེབས་སུ་བསྡད་ཡོད་པ་
རེད། མ་ཎི་འཁོར་ལོ་ཇེ་མང་དང་བསྟུན་ནས་ཡིག་རྨོངས་པའང་ཇེ་མང་དུ་འགྲོ་བ་དང་།
མ་ཎི་འཁོར་ལོ་ཇི་ལྟར་མགྱོགས་པོར་འཁོར་ན་རང་རིགས་ཀྱི་ལོ་རྒྱུས་འཁོར་ལོའང་དེ་
ལྟར་ཇེ་དལ་དུ་འགྲོ་བ་དང་། དར་ཤིང་ཇི་ལྟར་མཐོ་ན་རང་རིགས་ཀྱི་སྤྱི་ཚོགས་ཀྱི་གོ་
གནས་ཀྱང་དེ་ལྟར་ཇེ་དམའ་རུ་འགྲོ་བཞིན་ཡོད་པ་རེད། ཅེས་བཤད་པ་ནི་བོད་ཀྱི་ཡིག་
རྨོངས་མང་བའི་འགན་མ་ཎི་འཁོར་ལོར་བཀལ་ཡོད་ལ་རང་རིགས་ཀྱི་ལོ་རྒྱུས་འཁོར་ལོ་
དལ་བ་མ་ཎི་འཁོར་ལོར་ཐུག་ཡོད་ཅིང་བོད་ཀྱི་སྤྱི་ཚོགས་ཀྱི་གོ་གནས་དམའ་བ་དར་ལྕོག་
མཐོ་བས་ལན་པ་རེད་སྙམ་འདུག ཡིན་ནའང་དེ་དག་གི་རྒྱུ་མཚན་རྒྱ་མོ་སྣེ་ཤན་མའི་སྐད་
ཆ་དེ་ཡིན་ལ་ཁོང་གིས་རྩ་བའི་ཀུན་སློང་ནི་མ་ཎི་འཁོར་ལོ་བསྐོར་ན་ཚེ་ཕྱི་མར་ཕན་པ་
ཡོད་མེད་དེ་མིན་པར་ཚེ་འདིར་གནོད་པ་ཡོད་པ་དེ་ཡིན།
འདིའི་རྩ་བའི་ནོར་འཁྲུལ་ནི་བསམ་པ་དང་དངོས་པོའི་བར་གྱི་འབྲེལ་བ་སྟེ་མ་ཎི་
འཁོར་ལོ་ནི་མི་ཡི་བསམ་བློའི་དགོས་མཁོ་ཞིག་བསྐང་བའི་ཆེད་དུ་བྱུང་བ་ཡིན་ལ་དེ་ནི་མི་
ཚེའི་མཐར་ཐུག་གི་གནད་དོན་ལ་ཐུག་ཡོད། མི་ཚེ་མཐར་ཐུག་གི་གནད་དོན་ཐག་གཅོད་
པ་ནི་ཡིག་རྨོངས་དང་ཡོན་ཏན་ཅན་གང་ལའང་ཁྱད་མེད་པའི་བྱ་བ་གལ་ཆེན་ཞིག་ཡིན།
དེ་ནི་མི་ཚེའི་སྐབས་ཀྱི་གནད་དོན་ཏེ་དཔལ་འབྱོར་དང་བདེ་སྐྱིད་དོན་དུ་གཉེར་བ་
པཞིན་ཡིན། ཁྱོད་ཀྱི་གཏན་ཚིགས་ལས་དཔྱད་ནའང་ཡིག་རྨོངས་པ་ཚོ་ལའང་ཁོ་ཚོ་ད་ང་
བསྟུན་པའི་ཞིང་རྨོ་ཕྱུགས་འཚོའི་ལས་ག་ཞིག་ཡོད་ནའང་ལས་ཀ་དེ་ནི་ཁོ་ཚོའི་མི་ཚེའི་
གནད་དོན་ཐག་གཅོད་བྱེད་ཅིག་ལས་ཁོ་ཚོ་ཡིག་རྨོངས་གཏོང་བྱེད་ཅིག་མིན་ལ། ལས་ཀ་
14)



གངས་སེང་འཚོལ་བ།
དེ་ལས་པས་ཡོན་ཏན་ལ་དོ་སྣང་མ་བྱས་པ་ཞིག་དང་ལས་ཀ་དེ་ཅི་ཙམ་རྒྱས་པ་དེ་ཙམ་
གྱིས་ཁོ་ཚོ་ཡིག་རྨོངས་སུ་འགྱུར་བ་ཞིག་གཏན་ནས་མ་ཡིན་པར་དེ་ལས་ལྡོག་སྟེ་ལས་ཀ་དེ་
ནི་ཡོན་ཏན་པས་ཀྱང་བསྒྲུབ་ཆོག་པ་ཞིག་ཡིན། ལྷག་པར་ཞིང་ཕྱུགས་དེང་རབས་ཅན་དུ་
བསྒྱུར་བ་ལས་ཀ་དེ་ཁོ་ཚོའི་ཡིག་རྨོངས་སེལ་བྱེད་ཅིག་ཏུ་འགྱུར་ངེས་རེད། ཡིན་ནའང་།
མ་ཎི་འཁོར་ལོ་ནི་ཁྱོད་ཀྱི་གཏན་ཚིགས་བཞིན་གཏན་ནས་མ་ཡིན་པ་གོང་དུ་བཤད་ཟིན་
པ་ལྟར་མི་ཚེའི་བསམ་པའི་གནད་དོན་ཐག་གཅོད་བྱེད་ཅིག་སྟེ་དེ་ནི་སྔོན་ཐོན་དང་རྗེས་
ལུས་སུས་ཀྱང་སྤྱད་ཆོག་པའི་མཚོན་བྱེད་ཅིག་ཡིན་པ་ལས་རིག་གནས་ལ་གཙིགས་ཆེན་མི་
བྱེད་པ་དང་། བློ་བདེ་བག་ཕེབས། ཡིག་རྨོངས་ཇེ་མང་། ལོ་རྒྱུས་ཇེ་དལ། གོ་གནས་ཇེ་
དམའ་སོགས་ལ་འབྲེལ་བ་ཅི་ཡང་མེད་དེ་ཁྱོད་ཀྱི་གཏན་ཚིགས་དེ་ནི་ཡིག་རྨོངས་པ་སྐོར་
ཞིག་སྦྲ་གུར་ནང་དུ་སྡོད་པ་ལས་དེ་དག་གི་ཡིག་རྨོངས་དང་། ལོ་རྒྱུས་དལ་བ། གོ་གནས་
དམའ་བ་སོགས་ཀྱི་འགན་ཐམས་ཅད་སྦྲ་ནག་གི་སྟེང་དུ་དཀྲི་བ་ཙམ་སྟེ་དེ་ནི་གོ་ལྡོག་པའི་
གཏན་ཚིགས་ཤིག་རེད།
ཁྱོད་ཀྱི་གོ་ལྡོག་པའི་གཏན་ཚིགས་དེ་ལྟར་ན་མ་ཎི་འཁོར་ལོ་དང་དར་ལྕོག་སྟོངས་
པའི་ཉིན་མོ་དེ་ནི་བོད་མི་རིགས་ལ་བདེ་སྐྱིད་དང་། དཔལ་འབྱོར། གོ་གནས། འཕེལ་རྒྱས་
སོགས་འབྱུང་བའི་ཉིན་མོ་ཡིན་ནའང་། གལ་ཏེ་ང་ཚོས་མ་ཎི་འཁོར་ལོ་རྩ་མེད་དུ་བཏང་
བ་ཡིན་ན་མི་རིགས་འདིར་ཁྱོད་ཀྱིས་བཤད་པ་དེ་དག་འབྱུང་ཨེ་ཐུབ། དེ་ལྟར་བསམ་ན་
གནད་དོན་མང་བོ་ཞིག་ཤེས་ཐུབ་ལ་རྒྱ་མོ་སྣེ་ཤན་མ་ལ་སྐྱབས་བཅོལ་བའི་གཏན་ཚིགས་
དེ་ནི་རང་མགོ་གཅོག་པའི་རྒྱལ་གཅེས་རིང་ལུགས་ཀྱི་གཏན་ཚིགས་ཡིན་པའང་ཤེས་ཐུབ།
ནང་བསྟན་གྱི་དགོངས་དོན་ལས་བཤད་ན་པད་ཕྲེང་གི་རྒྱུད་ལས། འཁོར་ལོ་འདི་
ཡི་དགོགོས་ཆེད་ནི། །གང་ཞིག་བརྩོན་འགྲུས་མི་ལྡན་པའི། །ཅི་བདེར་གནས་པའི་གང་ཟག་
ལ། །འཁོར་ལོའི་མན་ངག་ཤིན་ཏུ་གཅེས། །ཞེས་མ་ཎི་འཁོར་ལོ་ཆེད་དུ་དམིགས་པའི་
གདུལ་བྱ་ནི་ཡིག་རྨོངས་མ་ཡིན་པར་བརྩོན་པ་དང་མི་ལྡན་པའི་གང་ཟག་ཡིན། འདི་ནི་མི་
རིགས་ཀྱི་ལས་དབང་བསམ་མཁན་དག་གིས་དོ་སྣང་བྱ་དགོས་པ་ཞིག་སྟེ་མ་ཎི་འཁོར་
ལོས་མི་ཚེའི་གནད་དོན་ལ་མི་བརྩོན་མཁན་དག་ཀྱང་ཆེད་དུ་མི་ཚེ་གནད་དོན་ལ་བསམ་
141



ཤེས་རབ་ཀྱི་ཚོམས།
ཞིང་མི་ཚེའི་གནད་དོན་ཐག་གཅོད་བྱེད་མཁན་ཞིག་ཏུ་བསྒྱུར་བ་རེད། བྱེད་ཐབས་དེ་ནི་
བརྩོན་ལྡན་ལེ་ལོ་ཅན་དུ་བསྒྱུར་བའི་བྱེད་ཐབས་མ་ཡིན་པར་ལེ་ལོ་ཅན་བརྩོན་ལྡན་དུ་
བསྒྱུར་བའི་བྱེད་ཐབས་ཡིན། ཁྱོད་ལྟར་ན་བྱེད་ཐབས་དེ་ནི་ལེ་ལོ་ཅན་དུ་བསྒྱུར་བའི་བྱེད་
ཐབས་ཤིག་ཡིན་པས། གོང་དུ་ངས་གོ་ལྡོག་པའི་གཏན་ཚིགས་ཟེར་དོན་ཡང་དེ་ཡིན།
གལ་ཏེ་ང་ཚོས་ཀྱང་མ་ཎི་འཁོར་ལོ་ལྟ་བུའི་བྱེད་ཐབས་ཤིག་ཡིག་རྨོངས་སེལ་བའི་
སྟེང་དུ་སྤྱད་པ་ཡིན་ན་ཡིག་རྨོངས་པ་དག་ཀྱང་ཡིག་རྨོངས་སེལ་བའི་བྱེད་ཐབས་ལ་
བརྩོན་པར་འགྱུར་བ་ཡིན་ལ་མ་ཎི་འཁོར་ལོས་འདིའི་ཕྱོགས་ལ་སྐུལ་འདེབས་གནང་ཐུབ་
སྟེ་ངའི་ཕ་ཡུལ་དུ་སློབ་གྲྭར་འགྲིམ་མ་མྱོང་བའི་བུད་མེད་མང་ཆེ་བ་ཡི་གེ་ཀློག་པར་དཀའ་
ངལ་ཅི་ཡང་མེད་དེ་ཁོ་ཚོས་མ་ཎིའི་ཆོ་ག་འདོན་པའི་ཆེད་དུ་ཕན་ཚུན་ལ་རོགས་རམ་གྱིས་
ཡིག་རྨོངས་སེལ་བཞིན་ཡོད་པ་རེད།
ཡི་གེ་འདོན་མ་ཤེས་པའམ་ཡིག་ངོ་མ་ཆོད་ན་ཆོས་ལ་དད་པ་བྱས་ནའང་ཕན་པ་
མེད་ཅེས་བླུན་པོ་ཞིག་ཡིན་ན་མ་གཏོགས་བརྗོད་མི་སྲིད་དེ་དཔེར་ན་སྲིད་ཀྱི་ཁ་ལོ་བསྒྱུར་
བའི་སྲོང་བཙན་གྱིས་ཡེ་གེ་འདོན་མ་ཤེས་པའམ་ཡིག་ངོ་མ་ཆོད་ན་ཁོ་བོའི་མངའ་འོག་ཏུ་
བསྡད་ན་ཕན་པ་མེད་ཅེས་གསུངས་མི་སྲིད་པ་བཞིན་ཏེ་དེ་ལྟ་བུའི་ཆབ་སྲིད་ཀྱི་ཐག་
གཅོད་བྱས་པ་ཡིན་ན་ང་ཚོ་བོད་པ་ནི་འཛམ་གླིང་མི་རིགས་གྲས་ཀྱི་སྔོན་མ་ཞིག་ཡིན་པ་
ཕར་ཞོག་ཐ་ན་མི་རིགས་འདི་ཡོད་མེད་ཀྱང་མི་ཤེས་ཏེ་གནས་ལུགས་འདི་ཀློག་པ་བོ་ཚང་
མས་བསམ་གཞིག་བྱ་རྒྱུ་ལས་ངས་ད་རེས་ཆེད་དུ་གསལ་བཤད་བྱ་རྒྱུ་མིན། ང་ཚོས་ཆེད་དུ་
བསམ་རྒྱུ་ནི་མ་ཎི་འཁོར་ལོ་ལ་དགག་པ་རྒྱག་རྒྱུ་མ་ཡིན་པར་མ་ཎི་འཁོར་ལོ་ཇི་ལྟར་བྱས་
ནས་མི་རིགས་འདིའི་ལས་དོན་གྱི་ཆེད་དུ་བཀོལ་སྤྱོད་བྱ་རྒྱུ་དེ་ཡིན། རྗེས་སུ་ལུས་ཟིན་པ་
"སྤུད་རྒྱུ་མ་ཡིན་པར་རྗེས་སུ་ལུས་པ་དག་ཇི་ལྟར་བྱས་ནས་སྔོན་ཐོན་འདྲེན་པའི་ད་པུང་
སྟེར་ཞུགས་སུ་འཇུག་རྒྱུ་དེ་ཡིན། མི་རིགས་འདིའི་གོ་གནས་དང་། འཕེལ་རྒྱས་བདེ་སྐྱིད་
བསམ་མཁན་ཞིག་ཡིན་ན་བོད་མི་རེ་རེ འི་ནུས་པ་དེ་བོད་མི་རིགས་ཀྱི་ལས་དོན་བསྒྲུབ་
རྒྱ་ ་ ས་མི་རིགས་ལ་
ས་ལ་ནང་འཁྲུག་སློང་བ་དེ་གཏན་ནས་མ་ཡིན། ད་ལྟ་
ཚེ་འགའ་ནི་དེ་ལྟར་མ་ཡིན་པར་གློག་ཀླད་མི་ ཤེས་པས་གློག་ཀླད་ལས་འཇིག་རྟེན་གྱི་བདེ་
པའི་ཆེད་དུ་བསྒྱུར་རྒྱུ
1:12



ཛ་
གངས་སེང་འཚོལ་བ།
སྡུག་གླེང་བ་བཞིན་མ་ཎི་འཁོར་ལོའི་རང་བཞིན་མི་ཤེས་མཁན་དག་གིས་མ་ཎི་འཁོར་ལོ་
ལས་མི་རིགས་ཀྱི་ལས་དབང་གླེང་བ་ནི་གཡག་གཏོང་མཁན་ངོ་མི་ཚ་ན་ཉན་མཁན་ཁ་
སྐྱེངས་པའི་ཚུལ་དུ་གྱུར་འདུག
ཁྱོད་ཀྱིས་གསུངས་པ་ནང་བཞིན་ཨ་རི་སྔོན་ཐོན་གྱི་རྒྱལ་ཁབ་ཅིག་ཡིན་ལ་ཆོས་
ལུགས་ཀྱི་རྒྱལ་ཁབ་ཅིག་ཡིན། ད་ལྟ་ན་གཞོན་མང་བོས་ཨ་རི་ཆོས་ལུགས་མེད་པའི་རྒྱལ་
བསམ་པ་ལ་བལྟས་ན་ཐོད་བརྒལ་གསར་བ་ཞིག་ཡིན། ད་ལྟ་ཨ་རིའི་མི་ལས་
97༦ཆོས་ལུགས་ལ་དད་ཅིང་རྒྱལ་ཁབ་ཀྱི་མཛད་སྒོ་མཐའ་དག་ཀྱང་ཡེ་ཤུའི་ཆོས་ལུགས་ཀྱི་
ཆོ་ག་ལས་སྐྱོང་བཞིན་ཡོད། ཡེ་ཤུའི་ཆོས་ལུགས་ཀྱིས་སློབ་གྲྭ་འཛུགས་པའི་སྲོལ་ནི་ལེགས་
པོ་ཡོད་ལ་ནང་བསྟན་ལའང་སློབ་གྲྭ་འཛུགས་པའི་སྲོལ་རྒྱ་ཆེན་པོ་ཡོད་པ་ཐེ་ལན་ལ་
སོགས་པའི་ནང་བའི་རྒྱལ་ཁབ་དག་གི་གནས་ཚུལ་ལ་གསལ་ཆ་ཡོད་པ་དག་གིས་གསལ་
བོར་ཤེས་ངེས། རང་རེའི་བོད་ལ་མཚོན་ནའང་མ་ཎི་འཁོར་ལོའི་གོ་དོན་ཤེས་པའི་ཆེད་དུ་
དགོན་སྡེ་མང་བོ་བཙུགས་ནས་མ་ཎི་འཁོར་ལོའི་རིག་གནས་འདི་ ཤར་ཕྱོགས་ཀྱི་རིག་
གནས་ཡིན་པའི་ཚུལ་དེ་འཛམ་གླིང་ལ་བསྟན་ཡོད། ཨ་རིའི 《དམ་པའི་གསུང་རབ》ཀྱིས་
སློབ་གསོ་ལ་སྐུལ་མ་གཏོང་བཞིན་མ་ཎི་འཁོར་ལོས་བོད་ཀྱི་སློབ་གསོ་ལ་སྐུལ་འདེབས་
གནང་དགོས་པ་ནི་ངའི་ལྟ་བ་ཡིན་ལ་མ་ཎི་འཁོར་ལོའི་རིག་གནས་འདིས་སྔོན་ཆད་ཀྱང་
བོད་ཀྱི་རིག་གནས་ལ་སྐུལ་འདེབས་གནང་མྱོང་ལ་ད་ལྟའང་སྔར་ལས་ལྷག་པར་སྐུལ་
འདེབས་གནང་བཞིན་ཡོད། ཡིན་ན་ཡང་། ཁྱབ་ཆེ་ས་ནས་བཤད་ན་སྔོན་ཆད་ཀྱི་སྐུལ་
འདེབས་ནི་ཤིན་ཏུ་ཞན་པ་ཞིག་ཡིན་པའང་ཁས་མི་ལེན་ཀ་མེད་ཡིན་ལ་ད་ལྟའི་གནས་
བབས་ཀྱང་གཏན་ནས་ཆ་མི་ཚང་བ་ཞིག་ཡིན་པས་མ་འོངས་པར་དེ་ཙམ་གྱིས་གཏན་
ནས་མི་ཆོག་པས་ཕྱོགས་ཡོངས་ནས་སྐུལ་འདེབས་གནང་བ་ནི་མ་ཎི་འཁོར་ལོ་སྐོར་མཁན་
ཐམས་ཅད་ལ་འགན་ཡོད་པ་ཞིག་ཡིན། དེ་བས་ང་ཚོས་ཐར་བ་འཐོབ་པ
བ་པའི་ཆེད་
གསོ་སྤེལ་དགོས་ལ་འཇིག་རྟེན་འདིའི་ཆེད་དུའང་སློབ་གསོ་ཡར་རྒྱས་གཏོང་དགོས་པ་ནི་
མ་ཎི་འཁོར་ལོ་སྐོར་མཁན་ཐམས་ཅད་ཀྱི་འོས་འགན་ཡིན།
མཇུག་ཏུ་ཁོང་གི་ལྟ་བ་ནི་བོད་མིའི་ཆོས་དད་ནི་མི་རིགས་གཞན་པའི་ཆོས་དད་
ད་དུ་སློབ་
343



ཤེས་རབ་ཀྱི་ཚོམས།
དང་མི་མཐུན་པར་སློབ་གསོའི་གེགས་རྒྱུར་གྱུར་པ་སྟེ་མདོར་ན་གཞན་གྱིས་ཆོས་འདོན་
རོགས་ཞུ་བའམ། མ་ཎི་འཁོར་ལོ་བསྐོར་བའམ། ཆུ་དང་རླུང་དང་དར་བཅས་ཀྱིས་ཚབ་
བྱས་ཆོག་པའི་ལེ་ལོའི་སྤྱོད་ཚུལ་དེས་སློབ་གསོ་སྤེལ་བར་ཕན་ཐོགས་མེད་པར་མ་ཟད། ད་
དུང་གནོད་པ་བྱས་ཡོད་སྙམ། ཞེས་གསུངས་ནའང་དེ་ནི་གོང་དུ་བཤད་ཟིན་པ་ལྟར་དབྱེ་
ཞིབ་དང་ཕྱོགས་བསྡོམས་ཀྱི་ནོར་འཁྲུལ་ཡིན། ད་དུང་གལ་ཆེ་བ་ནན་ཏན་གྱིས་ཚུལ་དུ་
གཞན་ཞིག་ནས་ཅུང་བལྟས་ན་མ་ཎི་འཁོར་ལོ་བསྐོར་བ་དེ་ནི་དེང་རབས་ཅན་གྱི་དཔལ་
འབྱོར་འགྲན་རྩོད་ཀྱི་སྐབས་འདིར་ངེས་པར་མཁོ་བ་ཞིག་སྟེ་ཆོས་དད་ཡོད་པའི་བོད་མི་
རིགས་འདིའི་ཆོས་ཕྱོགས་ཀྱི་བྱ་བ་དེ་ཆུ་དང་རླུང་སོགས་པའི་མ་ཎི་འཁོར་ལོ་ལ་བཅོལ་ན་
ཆོས་ཕྱོགས་ཀྱི་དགོས་མཁོ་བསྐང་ཐུབ་ལ་ཕྱོགས་གཅིག་ནས་སྲིད་ཚོང་དཔལ་འབྱོར་གྱི་
ལས་ཀར་བར་ཆད་མེད་པར་སྒྲུབ་ཐུབ་པ་ཡིན་པས་ཁྱོད་ཀྱིས་བཤད་པའི་ལེ་ལོའི་སྤྱོད་
ཚུལ་དེ་ནི་ང་ཚོའི་དུས་ཚོད་མང་བོ་ཞིག་གྲོན་ཆུང་བྱ་ཐུབ་པ་ནི་ཐབས་མཁས་ཀྱི་སྤྱོད་ཚུལ་
ཞིག་ཅི་ལ་མིན།
དེ་ལས་བལྟས་ན་མ་ཎི་འཁོར་ལོ་ལས་མི་རིགས་ཀྱི་ལས་དབང་གླེང་བ་ནི་དགའ་
འོས་པ་ཞིག་ཡིན་ནའང་རྒྱ་མོ་སྣེ་ཤན་མ་ཞིག་གི་སྐད་ཆ་ལས་གླེང་བའི་གཏན་ཚིགས་ནི་
ཆེས་འཛོལ་བ་ཞིག་སྟེ་ཇི་སྲིད་མ་ཎི་ཇེ་མང་དུ་སོང་བ་བསྟུན་ནས་ཡིག་རྨོངས་ཇེ་མང་ཡིན་
པའི་ལྟ་བ་མ་ཡལ་བར་དུ་མི་རིགས་འདི་ཡིག་རྨོངས་ལས་མི་ཐར་ལ། མ་ཎི་འཁོར་ལོ་ཇི་
ལྟར་མགྱོགས་པོར་འཁོར་ན་རང་རིགས་སྤྱི་ཚོགས་ཀྱི་ལོ་རྒྱུས་ཀྱང་དེ་ལྟར་ཇེ་དལ་འགྲོ་
བའི་ལྟ་བ་མ་ཡལ་པར་དུ་མི་རིགས་ཀྱི་སྤྱི་ཚོགས་ཀྱི་ལོ་རྒྱུས་ཇེ་མགྱོགས་སུ་འགྲོ་མི་ཐུབ་ལ།
ལྷག་པར་དར་ཤིང་ཇི་ཙམ་མཐོ་ན་རང་རིགས་སྤྱི་ཚོགས་ཀྱི་གོ་གནས་ཇེ་དམར་འགྲོ་བའི་
བ་མ་ཡལ་བར་མི་རིགས་འདིའི་སྤྱི་ཚོགས་ཀྱི་གོ་གནས་ཇེ་མཐོར་གཏོང་མི་ཐུབ་སྟེ་རྒྱུ་
མཚན་ནི་མ་ཎི་འཁོར་ལོ་ལས་མི་རིགས་གླེང་བའི་གཏན་ཚིགས་ཡོངས་སུ་ནོར་བས་སོ། །
2005 ལོའི་ཟླ 2 ཚེས ༣ ལ་མང་རའི་དགོན་ཆེན་དུ་ཤར་མར་
ཤར་མར་བྲིས།
3



གངས་སེང་འཚོལ་བ།
སྙན་ངག་དང་འབྲེལ་བའི་བསམ་ཚུལ་རེ་གཉིས།
སྙན་ངག་ལ་དགའ་བ་ནི་ང་རང་དབྱངས་ཅན་མ་ལ་དགའ་བའི་རྐྱེན་གྱིས་རེད།
དབྱངས་ཅན་མས་ང་ལ་འཇིག་རྟེན་གྱི་རིན་པོ་ཆེ་འདི་གནང་དང་གནང་བཞིན་ཡོད།
དབྱངས་ཅན་མ་ནི་ངའི་ཤེས་རབ་ཡིན་ལ་ངའི་ཤེས་རབ་ཀྱི་རོལ་དབྱངས་ཀྱང་ཡིན།
ངས་སྙན་ངག་ནི་མིའི་རིགས་ཀྱི་ཤེས་རབ་ཀྱི་རོལ་རྩེད་དང་འཆར་ཡན་གྱི་རྨི་ལམ་
ཡིན་པས་རང་གི་བློ་གྲོས་ཀྱི་རྩལ་ལས་མ་ཐོན་ན་དེ་ནི་མི་རང་གི་ཤེས་རབ་ཁྱད་གསོད་བྱས་
པ་ཞིག་ཡིན་པར་འདོད། ང་གཞན་གྱིས་ཤེས་རབ་ཁྱི་རྩལ་ལས་བྱུང་བའི་ནོར་བུ་ལ་དགའ་
མོད་རང་གིས་ནོར་བུ་འདི་གསར་དུ་བསྐྲུན་དུས་ངེས་པར་རང་གི་བློ་གྲོས་ལ་གཅེས་སུ་
འཛིན་པ་ལས་གཞན་གྱི་གཏོད་པའི་ལམ་དེ་ལས་བག་ཡངས་ཀྱིས་འགྲོ་མི་འདོད། ཅིའི་
ཕྱིར་རང་གི་བློ་གྲོས་ལ་དམིགས་སུ་མི་འཛིན་པ་ཡིན་ནོམ། སྙན་ངག་པ་དག་གིས་ཅིའི་ཕྱིར
རང་གི་བློ་གྲོས་ལ་མཐོང་ཆུང་བྱེད་པ་ཡིན་ནམ།
ངའི་སྙན་ངག་འབྲི་དུས་མེ་ལོང་མས་ང་ལ་ཕན་མི་ཉུང་བ་བཏགས་ཡོད་ལ་ཕྱི་གླིང་
བའི་གཞུང་ལུགས་ཀྱིས་ང་ལ་ཕན་ངེས་ཅན་ཞིག་བཏགས་ཡོད། ཡིན་ནའང་གཞུང་ལུགས་
ཀྱི་རྒྱུན་ཤེས་དེ་ངེས་པར་མཁོ་མོད། གཞུང་ལུགས་ལས་སྙན་ངག་འབྲི་བ་ནི་སྙན་ངག་པ་
གླེན་པ་ཞིག་ལས་མ་འདས། ཡིན་ནའང་། ང་ནི་བོད་ཀྱི་རིག་གནས་འཛིན་སྐྱོང་བྱེད་
མཁན་ཞིག་ཡིན་པའི་ཆ་ནས་གཞུང་ལུགས་ཀྱང་བློས་གཏན་ནས་གཏོང་མ་ཐུབ། ངའི་
གཞུང་ལུགས་ལས་མེ་ལོང་མ་ཡོད་ལ་དེང་རབས་གཞུང་ལུགས་ཀྱང་ཡོད། དེ་བས་ལ་ལས་
ང་རང་དེང་རབས་པར་བཤད་བཞིན་ཡོད་ལ་ལ
ལ་ལ་ལས་ང་རང་སྲོལ་རྒྱུན་པར་བཤད་ཀྱིན་
ཡོད། ཡིན་ནའང་ང་དེང་རབས་པ་ཡིན་ལ་སྲོལ་རྒྱུན་པའང་ཡིན། ཡང་ན་དེང་རབས་པ་
145



ཤེས་རབ་ཀྱི་ཚོམས།
མིན་ལ་སྲོལ་རྒྱུན་པའང་མིན། ངའི་གཞུང་ལུགས་ནི་གངས་རིའི་རིང་ལུགས་ཡིན།
གངས་རིའི་རིང་ལུགས་ཞེས་པ་ཅི་ཡིན་ནམ། ལ་ལས་འདི་ནི་རྙིང་བའི་གཞུང་
ལུགས་སྟེ་མེ་ལོང་མ་ཤི་འཐམ་བྱེད་པ་དེ་ཡིན་ནམ་ཟེར། ལ་ལས་གངས་རིའི་རིང་ལུགས་
ཞེས་པ་ཅི་ཡིན་ནམ་ཟེར། ངོ་མས་ཁག་མི་འདུག ངའི་གཞུང་ལུགས་ཀློག་པ་བོའི་སྤྱན་ལམ་
དུ་མ་དྲངས་པའི་སྔ་རོལ་ཏུ་ལས་ལས་མིག་ཅེར་ཞིང་ལ་ལས་ཁ་གདངས་ངེས་པ་ནི་རྒྱུན་ལྡན་
ཞིག་ཡིན་ངེས། གངས་རིའི་རིང་ལུགས་ཀྱི་གཞུང་ལུགས་ནི་གངས་རིའི་རིང་ལུགས་ཀྱི་
ལག་ལེན་ལ་བརྟེན་ནས་བྱུང་བ་ཞིག་ཡིན་པས་ངས་རང་གི་བློ་གྲོས་ལ་དེ་ལྟར་དང་དོད་
བྱེད་པའི་རྒྱུ་མཚན་ཡང་དེ་ཡིན། དེ་བས་ངས་མེ་ལོང་མར་ཤི་འཐམ་མི་བྱེད་ལ་དེང་རབས་
ཀྱི་མི་རིགས་གཞན་པའི་གཞུང་ལུགས་ལའང་ཤི་འཐམ་མི་བྱེད།
ད་ལྟའི་སྤྱི་ཚོགས་འདིར་སྙན་ངག་པ་བྱེད་པ་སླ་མོད་བོད་མི་རིགས་ཀྱི་སྙན་ངག་པ་
ཞིག་བྱེད་པ་ཤིན་ཏུ་དཀའ། བོད་མི་རིགས་ཀྱི་སྙན་ངག་པ་ནི་སྙན་ངག་ཐ་ཐོར་རེ་འབྲི་བ་
དེ་མ་ཡིན་པར་བོད་མི་རིགས་ཀྱི་དུས་རབས་ཀྱི་སྤོབས་པ་དང་མི་རིགས་ཀྱི་སྤོབས་པ། ཤེས་
རིག་ཀྱི་སྤོབས་པ་བཅས་ངེས་པར་འཛོམས་དགོས་པ་ཞིག་ཡིན། ད་ལྟ་མི་རིགས་ཀྱི་སྤོབས་
པ་མེད་ལ་དུས་རབས་ཀྱི་སྤོབས་པའང་མེད་ཤེས་རིག་ཀྱི་སྤོབས་པ་དེ་བས་ཀྱང་མེད་པའི་
སྙན་ངག་པ་སྐོར་ཞིག་བྱུང་བཞིན་ཡོད་ལ། སྙན་ངག་དེ་མི་རེ་གཉིས་ཤིག་གིས་སྒེར་བཟུང་
བྱེད་འདོད་པའི་ཁྲེལ་མེད་ཀྱི་ལྟ་བའང་འབྱུང་བཞིན་ཡོད།
སྙན་ངག་ནི་མི་རིགས་ཀྱི་བསམ་པའི་དུང་སེམས་ཤིག་དང་སྤོབས་པ་ཞིག ལྷག་
པར་ཤེས་རབ་ཀྱི་གླུ་དབྱངས་ཤིག་རེད། དེ་ནི་སུ་ཞིག་གིས་ཀྱང་སྒེར་བཟུང་བྱེད་འདོད་པ་
ནི་སྟོང་བསམ་ཁོ་ན་ཡིན། ལ་ལས་མེ་ཏོག་ཅིག་བསྟན་ནས་མེ་ཏོག་ཚང་མ་འདི་འདྲ་ཡིན་
དགོས་ཞེས་པའི་གཞན་མགོ་གཡོག་པའི་རིགས་པ་དེ་དག་ཀྱང་སྙན་ངག་གི་ཁྱད་ཆོས་མི་
ཟེར་བ་ཁ་ཚོན་ཆོད། དེ་དག་གིས་ཁྱི་ཁ་ཚུམས་ན་བཟང་མོད་མ་ཤེས་ཤེས་ཁུལ་གྱིས་ཁ་པོ་
སྒྲོག་པ་ནི་བོད་ཀྱི་ན་གཞོན་དག་གིས་ཁྱད་ཆོས་སུ་གྲུབ་པ་འདྲ།
ཁོ་བོས་ལྷག་པར་མི་འདོད་པ་ནི་སྙན་ངག་གི་གསང་བ་མི་ཤེས་པར་གཞུང་ལུགས་
146



འ་
གངས་སེང་འཚོལ་བ།
ཀྱི་རྒྱུ་མར་འཇལ་བཞིན་པའི་རྩོམ་སྒྲིག་པ་དང་དཔྱད་བརྗོད་པ་དེ་དག་ཡིན་ལ་དེ་དག་
གིས་སྙན་ངག་གི་ཁྱད་ཆོས་ལ་བཙན་གནོད་བྱེད་ཀྱིན་ཡོད། ཁོ་བོས་བསམ་པར་སྙན་ངག་
ལ་དཔྱད་བརྗོད་མཁོ་མོད་དཔྱད་བརྗོད་ཡིན་ན་སྙན་ངག་ལ་མཁོ་བའི་ངེས་པ་གཏན་ནས་
མེད། དེ་ནི་དཔྱད་བརྗོད་ཀྱི་སྙན་ངག་གི་རྗེས་ཆོད་དཀའ་བའི་རྒྱུ་མཚན་གྱིས་ཡིན། རྗེས་
མི་ཆོད་པའི་དཔྱད་བརྗོད་དེས་སྙན་ངག་ལ་གཏན་ནས་མཛུབ་སྟོན་བྱེད་མི་ཐུབ་ལ་ལྷག་
པར་སྙན་ངག་པའི་སེམས་ཁོང་ལ་འཛུལ་མི་ཐུབ་ཅིང་སྙན་ངག་གི་གསེབ་ཏུ་འཛུལ་མི་
ཐུབ་པའི་དཔྱད་བརྗོད་པ་ཞིག་གིས་སྙན་ངག་དང་སྙན་ངག་པའི་གསང་བ་གཏན་ནས་
བསློག་མི་ཐུབ་པས་དེས་སྙན་ངག་ལ་ཁ་ཕྱོགས་དེ་བས་ཀྱང་སྟོན་མི་ཐུབ་པས་སོ། །རྒྱུ་
མཚན་དེ་སྙན་ངག་ལ་བཟོ་བཅོས་བྱས་པ་ལ་མང་བོ་ཞིག་གིས་མི་འདོད་པའི་རྣམ་འགྱུར་
སྟོན་པ་ནི་དཔེ་མཚོན་གསལ་བོ་ཞིག་རེད་དོ། །
ཡིན་ནའང་། ངས་ གཞུང་ལུགས་དང་ལག་ལེན་གཉིས་ཀ་འདེམས་པ་ཡིན་ཏེ་
གཞུང་ལུགས་འདེམས་དོན་ནི་ད་ལྟའི་ལག་ལེན་གྱིས་བློ་གསར་བ་རྣམས་ཁ་ཕྱོགས་ཤིག་
སྟོན་ཐུབ་པ་དེ་ཡིན་པ་ལས་སྙན་ངག་འབྲི་མཁན་དག་གིས་ངེས་པར་གཞུང་ལུགས་ལ་
བསྟུན་ཞེས་པ་ནི་དེ་བས་ཀྱང་མིན་ནོ། །ངེས་པ་དོན་གྱིས་སྙན་ངག་པ་ཞིག་ཡིན་ན་གཞུང་
ལུགས་ཀྱི་གེགས་རྒྱུར་གཏན་ནས་ཚུད་མི་རུང་ལ་བློ་གསལ་བ་ཞིག་ཡིན་ན་གཞུང་ལུགས་
ནི་ཁྱོད་ལ་ཁ་ཕྱོགས་སྟོན་བྱེད་ཅིག་དང་སྦྱོང་བརྡར་བྱ་ས་ཞིག་རེད།
ངས་སྙན་ངག་འབྲི་དུས་ད་ལྟ་རང་གི་བསམ་པ་དང་བསྟུན་པ་ལས་གཞུང་ལུགས་
དང་ཅི་ཡང་བསྟུན་གྱིན་མེད། ངའི་སྙན་ངག་ནི་བྱམས་དུང་གི་འཇིག་རྟེན་ཞིག་ཏུ་རེ་བ་
ལས་དུད་སྨུག་འཐིབས་པའི་རྨི་ལམ་ཞིག་ཏུ་ནམ་ཡང་བསམ་བཞིན་མེད། སྔོན་གྱི་སྙན་
ངག་ཕྱི་རོལ་གྱི་ཡུལ་ལྗོངས་ཀྱི་སྙན་ངག་ཡིན་ན་ད་ལྟའི་སྙན་ངག་ནང་བསམ་པའི་ཡུལ་
ལྗོངས་ཡིན། ངའི་ཡུལ་ལྗོངས་འདི་ནས་ལེན་བཞིན་པའི་གླུ་དབྱངས་ནི་བོད་ཀྱི་བརྩེ་བ་
ཡིན་པ་ལས་ཕྱི་གླིང་བའི་རོལ་མོ་མིན། ངས་ད་དུང་མ་ནུས་པ་མ་པ།ཏོགས་འོ་མ་བཞུར་
བཞིན་པའི་ཨ་མའི་སེམས་པའི་མེ་ཏོག་གི་དགའ་ཚལ་ཞིག་བསྐྲུན་ནས་དེ་དབྱངས་ཀྱི་བརྩེ་
147



བར་བས་
ཤེས་རབ་ཀྱི་ཚོམས།
ར་བསྒྱུར་ནས་ཀློག་པ་བོར་རྨི་ལམ་
མ་གྱི་སྙན་ངག་ཅིག་བསྐྲུན་འདོད་པ་དེ་ཡིན།
གཞུང་ལུགས་མེད་པའི་སྙན་ངག་ཅིག་ཡིན་ན་དེ་ལ་གཞུང་ལུགས་ལ་བརྟེན་ནས་
རྒྱ་མར་འཇལ་ཐབས་མེད་པས་དེ་ནི་སྙན་ངག་མིན་པ་ལས་དེ་བདེན་པའི་རང་བཞིན་གྱི་
བྱམས་དུང་གི་ཉི་མ་དེ་བཀག་སྡོམ་གྱི་གཟེབ་ཏུ་འཛིན་པ་ཆོས་ཉིད་ཡིན། ཡིན་ནའང་སྙན་
ངག་པ་ཞིག་ལ་མཚོན་ན་ཁོའི་བརྩམས་ཆོས་གཞུང་ལུགས་པ་དེ་དག་གིས་ཁས་ལེན་མིན་
དེ་གནད་ཤིན་ཏུ་ཆུང་ལ་གལ་ཆེ་བ་ནི་ཀློག་པ་བོའི་བསམ་པའི་འཇིག་རྟེན་ཏུ་མེ་ཏོག་གི་
ཞིང་ཁམས་ཤིག་བསྐྲུན་ཐུབ་མིན་དེ་ཡིན། ལྷག་པར་བོད་མི་རིགས་ཀྱི་བརྩེ་བ་དང་བྱམས་
དུངས་དེ་དག་འོ་མ་བཞིན་རང་གི་ཡིད་ཀྱི་མེ་ཏོག་གི་རྨི་ལམ་དུ་དྲངས་ནས་ཀློག་པ་བོར་རྨི་
ལམ་བདེ་བ་མྱོང་དུ་འཇུག་ཐུབ་མིན་དེ་ཡིན་པ་ལས་ད་ལྟའི་བོད་ཀྱི་དཔྱད་བརྗོད་པ་དག་
གིས་བསྟོད་པའི་ཝུ་ཆང་གི་དགའ་སྟོན་འགྱེད་པ་དེ་མིན།
ངའི་རང་གི་སྙན་ངག་འབྲི་དུས་འབྲི་སྟངས་མང་བོ་ཞིག་ལ་བསམ་གཞིག་བྱས་
མྱོང་མོད་ད་ལྟ་འོ་མའི་རྨི་ལམ་དེ་དབྱངས་ཀྱི་མེ་ཏོག་ཏུ་བཞུར་དུ་འཇུག་ཐུབ་མིན་ལ་
བསམ་པ་ལས་སྙན་ངག་ལ་བཀག་སྡོམ་དང་སྙན་ངག་དམར་གསོད་བྱེད་པའི་ལས་དེར་
འཇུག་གིན་མེད་པས་སྙན་ངག་ཁོ་ན་ངའི་སྙན་ངག་ཡིན་ལ་དབྱངས་ཅན་མ་ཁོ་ན་ངའི་
བརྟེན་ས་ཡིན་པས་ལ་ལས་ང་ལ་སྲོལ་རྒྱུན་པ་ཞེས་བརྗོད་ཆོག་ལ་ལ་ལས་དེང་རབས་པ་
ཞེས་བརྗོད་ཆོག དེ་ནི་དགོས་གལ་ཅི་ཡང་མེད་པའི་འབོད་སྟངས་ཤིག་ཡིན་ལ་འབོད་
སྟངས་དེ་ནི་ཕྱོགས་རིས་མཁན་དང་རྨོངས་དད་མཁན་དག་ལ་ཕན་པ་ལས་ང་ལ་དོ་གལ་
ཅི་ཡང་མེད་དེ་རྒྱུ་མཚན་ནི་ང་སྲོལ་རྒྱུན་པ་ཡིན་ལ་དེང་རབས་པའང་ཡིན་པ་སྟེ་ངའི་སྟེང་
ན་དེ་གཉིས་ལ་འགལ་བ་ཅི་ཡང་མེད་དོ། །ངའི་དེང་རབས་ནི་ངའི་སྲོལ་རྒྱུན་ལས་བྱུང་བ་
ཡིན་ལ་ངའི་སྲོལ་རྒྱུན་གྱིས་ངའི་དེང་རབས་སྐྱེད་བཞིན་ཡོད་པས་སོ། །
དེ་བས་ང་ར ང་དབྱངས་ཅན་མར་དགའ་ལ་སྙན་ངག་ལའང་དགའ། དེ་ནི་ང་རང་
བོད་མི་རིགས་ལ་དགའ་པའི་རྐྱེན་གྱིས་ཡིན་པས་སོ། །
148



གངས་སེང་འཚོལ་བ།
བརྗེད་དཀའ་བའི་ཉིན་མོ་དེ་ནམ་ཡིན་ནམ།
སྤྱིར་ན་ཉིན་དེ་ནི་བརྗེད་དཀའ་བའི་ཉིན་མོ་ཞིག་ཡིན་མོད། ཉིན་མོ་དེ་ངས་རྒྱང་
སྒྲོག་ལས་མ་ཐོས་ལ་བརྙན་འཕྲིན་ལས་ཀྱང་མཐོང་མ་ཐུབ། གཏམ་ངན་དེ་ཐག་རིང་གི་
མིའི་ཁ་སྒོ་བརྒྱུད་ཅིང༌། མིའི་སྙིང་ཁོང་གི་མིག་ཆུ་འཐུང་བཞིན་ངའི་རྣ་ལམ་དུ་འབྱོར་
སོང་།
གཏམ་ངན་དེ་འབྱུང་ས་ནས་ངའི་སྙིང་གི་གསེར་
ང་གི་གསེར་གྱི་རི་བོ་ཞིག་འགྱེལ་སོང་། གནམ་
ས་གོ་ལྡོག་པའི་ཉིན་མོ་ཞིག་ཏུ་འགྱེལ་སོང་། ཉིན་མོ་དེ་ངས་ད་དུང་གསལ་བོར་མི་ཤེས་
མོད། དེ་ནི་གཤིན་རྗེ་ཁྲོ་རྔམ་གྱིས་གནམ་ས་གཡོ་བའི་ཉིན་མོ་ཞིག་ཡིན་ལ། ཁ་བ་དཀར་
བོའི་གསེབ་ཏུ་ཤར་རྒྱུགས་བྱེད་པའི་ཉིན་མོ་ཞིག་ཡིན་པའང་ཤེས་སོང་།
སྤྱིར་ན་གསེར་གྱི་རི་བོ་ཞིག་འགྱེལ་ནས་ཕྱེ་མར་འཐག་ན་ཡང་། ང་ཚོ་ལ་དཔལ་
འབྱོར་གྱི་གྱོང་གུད་ལས་མེད། འདི་ནི་བསམ་བློའི་གཟི་འོད་འཕྲོ་བའི་གསེར་གྱི་རི་བོ་ཞིག་
ཡིན་ལ་བསམ་བློའི་ཉི་འོད་འབུམ་ཕྲག་འདྲེན་པའི་གསེར་གྱི་ཤིང་རྟ་ཞིག་ཀྱང་ཡིན་ ལྷག་
པར་སྨོན་པ་འབུམ་གྱི་རེ་ས་ཞིག་ཡིན་པས་ངས་ཇི་ལྟར་བཟོད་དམ།
ཁོང་གི་བསམ་བློ་ནི་བོད་ཀྱི་བསམ་བློའི་དྭངས་མ་ཡིན་ལ། ཁོང་གི་མཚན་ཉིད་རིག་
པ་ཡང་བོད་ཀྱི་མཚན་ཉིད་རིག་པ་རེད། བསམ་བློ་དང་མཚན་ཉིད་རིག་པའི་ཁོར་ཡུག་དེ་
རུ་ཁོང་གི་བུ་སློབ་དག་ཀྱང་བསམ་བློ་བ་ཡིན་ལ། ལྷག་པར་རང་སྐྱ་ཐུབ་པའི་མཚན་ཉིད་
རིག་པ་བ་ཡིན། འདི་དག་གིས་མིའི་སེམས་ལ་དྲོད་ཁོལ་ཞིག་འཁྱིལ་ན་ཡང་། ཁོང་གི ---
ཀྱེ་མ། བརྩེ་བ། བྱམས་པ། ཤེས་རབ་ཀྱི་མངའ་བདག་ཏུ་གྱུར་པ་གང་ནི་དགྲ་གཉེན་
149



ཤེས་རབ་ཀྱི་ཚོམས།
ལ་ཁྱད་པར་མེད་ལ། འགྲོ་བ་རིགས་དྲུག་ལ་ཡང་ཉེ་རིང་མེད། ལྷག་པར་ཁོང་གི་གྲིབ་
བསིལ་གྱི་ཁོར་ཡུག་འདིའི་རྡུལ་ཕྲན་རེ་རེ་དང་། རྩྭ་ལོ་རེ་རེ། ཚེ་སྲོག་རེ་རེ་ཁོང་གི་བྱམས་
དང་སྙིང་རྗེས་ཁྱབ་ཡོད་པས་རྡོ་ལ་ཡང་མྱུ་གུ་འབུས་ངེས་ཡིན་ལ་མིག་ཆུ་ལ་ཡང་འཛུམ་
མདངས་རྒྱས་འོང་། ཡིན་ན་ཡང་། ད་ལྟ་
ངས་ཡིན་ན་ཡང་གླེང་ཐེངས་རེར་མགྲིན་པ་བརྣངས་འོང་ལ། ངའི་སྙིང་ལ་ད་དུང་
འཇམ་འཇམ་དུ་སླེབས་པའི་འཆི་བ་མི་རྟག་པ་དང་། འཛུམ་གྱིས་ཁེངས་པའི་དེའི་བདག་
པོ་ལ་ཞེ་འཁོན་གྱི་མེ་ལྕེ་མཆེད་ཀྱིན་འདུག་སྟེ། ང་རང་ཕོ་ལོ་བཅོ་ལྔར་བུད་དུས་ངའི་ཕ་ལོ་
ཡང་དལ་ཅག་གེར་ཁྲིད་སོང་།
དེ་རིང་། ང་རང་དྭ་ཕྲུག་ཅིག་ཡིན་ལ། ངས་ནམ་ཡང་། ཕྱི་མར་འགྲིམ་པའི་ངའི་ཨ་
ཕ་དང་། ཨ་ཕ་ལྟ་བུའི་བསམ་བློ་བ་ཆེན་པོ་དེ་དག་དྲན་འོང་། ཁོང་ཚོ་བུད་སོང་ན་ཡང་།
ཕ་ལོས་ང་ལ་མིག་ཟུང་ཞིག་གནང་ཡོད་ལ་ཁོང་ཚོས་ང་ལ་གདམ་ཀ་ཞིག་ཀྱང་གནང་ཡོད།
ངའི་ཕ་ལོ་དང་དེ་དག་ལ་ལྡན་པ་ནི་བྱམས་དང་སྙིང་རྗེ་དང་ཤེས་རབ་དང་སྤོབས་པ་ཡིན་
པས་ཁོང་ཚོས་ནམ་ཡང་ང་ཚོར་གཟིགས་ཡོད།
བརྗེད་དཀའ་བའི་ཉིན་མོ་དེ་ནམ་ཞིག་ཡིན་ནམ། ངས་ད་དུང་ཤེས་མེད་ལ་ཤེས་མ་
ཤེས་པའི་ངང་ནས་ང་རང་དྭ་ཕྲུག་ཏུ་གྱུར་འདུག ད་དུང་ང་འདྲ་བའི་དྭ་ཕྲུག་དག་གིས་
ད ཀིར་ངོས་ཀྱི་འཇིག་རྟེན་དང་། མུན་ནག་གི་ཕྱི་མ་གཉིས་ཀྱི་གསང་བ་འཚོལ་གྱིན་ཡོད།
ཨིན་ངས་ཤེས་སོང་། གཤིན་རྗེ་ལ་སྙིང་རྗེ་མེད་པ་ཤེས་སོང་ལ། གཤིན་རྗེའི་མིག་
ལམ་ན་བསམ་བློ་དང་། སྙིང་རྗེ་གཞན་ཕན་ལ་རིན་ཐང་མེད་པ་ཡང་ཤེས་སོང་། ལྷག་པར་
ང་ཚོས་མཆོད་པ་ཇི་ལྟར་བྱས་ཀྱང་མཐའ་མཇུག་ང་ཚོ་ཕྱི་མའི་ལམ་དུ་འདྲེན་པའང་ཤེས་
སོ་
ཀྱེ་ཧུད། བརྗེད་དཀའ་བའི་ཉིན་མོ་དེ་ནམ་ཞིག་ཡིན་ནམ།
150



གངས་སེང་འཚོལ་བ།
ཡ་རབས་སློབ་མས་ཡིད་ལ་གཟུང་དགོས་པའི་མན་ངག་བཅུ།
སློབ་སྦྱོང་གི་དགོས་པ་ནི་ཀུན་སྤྱོད་དང་བློ་གྲོས་ཀྱི་ཆེད་དུ་ཡིན་པ་ལས་སྐར་
གྲངས་ཀྱི་ཆེད་དུ་མིན།
1
ཁྱོད་ཀྱིས་མི་ ཤེས་པ་ཞིག་ཡོད་ཚེ། དེ་ནི་ཁྱེད་ཀྱིས་ངེས་པར་ཤེས་དགོས་པ་ཞིག་སྟེ།
ཤེས་ཐུབ་མིན་དེ་ཁྱོད་ཀྱི་བརྩོན་པ་ལ་ཐུག་ཡོད། ཁྱོད་ལ་བརྩོན་པ་ཡོད་ཚེ་འཇིག་རྟེན་
འདིར་ཁྱོད་ཀྱིས་ཤེས་མི་ཐུབ་པའི་ཤེས་བྱ་ཅི་ཡང་མེད།
2
ཕུགས་བསམ་ནི་རང་གི་སེམས་པ་རྒྱ་བསྐྱེད་དེ་འཇིག་རྟེན་ལ་བལྟས་ནས་ཆེས་
ལེགས་པའི་དགེ་མཚན་ཞིག་དོན་དུ་གཉེར་བ་དེ་ཡིན་ལ་དེ་ཡོད་ན་ད་གཟོད་ཁྱོད་རང་མི་
ཚད་ལྡན་ཞིག་ཡིན་ལ་ཁྱོད་རང་གི་བྱ་བ་གང་མང་ཞིག་འགྲུབ་ཐུབ། གལ་ཏེ་ཕུགས་བསམ་
མེད་ཚེ་ཁྱོད་ལ་མཛེས་སྡུག་དང་རྒྱུ་ནོར་ག་འདྲ་ཡོད་རུང་རྨ་བྱ་ལྟར་ཁ་དོག་མཛེས་ཤིང་ཡི་
དྭགས་བཞིན་ལོངས་སྤྱོད་མོད་པའི་བླུན་པོ་ཞིག་ལས་མ་འདས།
3
གཉིད་དང་ཟས། གྱོན་གོས་དང་རྒྱན་ཆ། རྩེད་དགོད་བཅས་ནི་གནས་སྐབས་ཀྱི་
མཛེས་ཆོས་སམ་རྨི་ལམ་ཙམ་སྟེ་དེས་བསླུས་པའི་མི་ནི་རང་ཉིད་ཀྱི་ཆེད་དུ་རང་ཉིད་
བརླགས་པ་ཞིག་གོ ། རང་ཉིད་ཀྱི་ཆེད་དུ་རང་ཉིད་བསྐྱབ་དགོས་ན་ཁྱོད་ཀྱིས་བསམ་བློའི་
བསྟེན་སའི་ཟས་དང་གྱོན་གོས། རྒྱན་ཆ་དག་ལ་བསྟེན་དགོས་ཏེ། དེ་ནི་ཁྱོད་ཀྱི་ནམ་ཡང་
འགྱུར་བ་མེད་པའི་རྒྱན་ཆ་སྟེ་ད་ལྟའི་སྦྱོང་བཞིན་པའི་ཡོན་ཏན་འདི་ཡིན་ནོ། །
151



ཤེས་རབ་ཀྱི་ཚོམས།
4
དེ་རིང་གི་བྱ་བ་དེ་རིང་བསྒྲུབ་དགོས་ཏེ་དེ་རིང་གི་བྱ་བ་སང་ཉིན་ལ་བཅོལ་བ་ནི་
བྱ་བ་དེ་མི་འགྲུབ་པའི་སྔ་ལྟས་ཡིན་ཞིང་ཁྱོད་རང་སྒྱིད་ལུག་ཏུ་གྱུར་པའི་རྟགས་མཚན་
ཞིག་ཡིན། ཉིན་མོ་རེ་རེ་སྐྱིད་ལུག་གིས་བསྐྱེལ་ན་ཁྱོད་ནི་མི་ཕལ་བ་ཞིག་ལས་མི་བཟང་པོ་
ཞིག་གཏན་ནས་མིན་ཞིང་ཁྱོད་རང་འཇིག་རྟེན་འདིར་འཚོ་བའི་དོན་སྙིང་དེ་བས་ཀྱང་
མེད་དོ། །
5
མི་ཤེས་པ་གཞན་ལ་འདྲི་དགོས་ཏེ་གཞན་ལ་འདྲི་བ་ནི་རང་ཉིད་ཀྱིས་མི་ཤེས་པ་
ཤེས་པའི་ཆེད་དུ་ཡིན་ལ་སློབ་མའི་ཆེས་ཆེ་བའི་སྐྱོན་ཆ་ནི་རང་ཉིད་ཀྱིས་མི་ཤེས་པ་ཤེས་
ཁུལ་བྱེད་པ་དང་མི་ཤེས་པ་མི་འདྲི་བ་དེ་ཡིན་ནོ། །གཞན་ལ་འདྲི་བ་སློབ་མའི་རྒྱན་ཆ་སྟེ་
ང་ཉིད་ལ་ཡོན་ཏན་འབྱུང་བའི་སྒོ་མོ་ཡིན་ནོ། །
6
སྡིག་གྲོགས་ནི་ཁྱོད་ལ་བར་ཆད་བྱེད་པའི་བདུད་དེ་དེ་ཡིས་འཛུམ་དཀར་དང་
བརྩེ་དུང་། རྣམ་གཡེང་དང་བག་མེད་བཅས་སུ་ཁྲིད་དེ་ཁྱོད་རང་ཕམ་ཁ་དང་མ་རབས་ཀྱི་
གཡང་དུ་འཕེན་ངེས་རེད། དེ་ནི ཕྱི་ཚུལ་ནས་བལྟས་ན་རང་གི་མཛའ་གྲོགས་དང་འདྲ་
མོད་དེ་སྡུག་གྲོགས་ཡིན་མིན་གྱི་ཚད་གཞི་ནི་ཁྱོད་རང་བག་མེད་ལ་ཁྲིད་མིན་གྱིས་འཇོག་
སྟེ། ཁྱོད་ཀྱི་སློབ་སྦྱོང་དང་ཀུན་སྤྱོད། ཕུགས་བསམ་བཅས་ལ་བར་ཆད་གཏོང་ཞིང་བག་
མེད་རྣམ་གཡེང་དུ་ཁྲིད་མཁན་ཞིག་ཡིན་ཚེ་ཁྱོད་ཀྱི་མཛའ་གྲོགས་སམ་ཡང་ན་གཉེན་ཉེ།
དགེ་རྒན་བཅས་ཁོ།ང་འདྲ་ཞིག་ཡིན་རུང་ཁྱོད་དེ་དང་གྱེས་པར་གྱིས་ཤིག
7
ཁྱོད་ལ་དཀའ་ངལ་མང་བོ་འབྱུང་སྲིད་དེ། དཀའ་ངལ་དེ་དག་གིས་ཁྱོད་ཀྱི་སྤོབས་
པ་ལ་ཚོད་བགམ་བྱེད་ཀྱིན་ཡོད་ལ། ཁྱོད་ཀྱི་མི་ཚེ་ལའང་ཚོད་བགམ་བྱེད་ཀྱིན་ཡོད། གལ་
དེ་ཁྱོད་ལ་ཞུམ་མེད་ཀྱི་སྤོབས་པ་ཞིག་ཡོད་ཚེ་འཇིག་རྟེན་འདིར་དཀའ་ངལ་ཟེར་པ་ཞིག་
152



གངས་སེང་འཚོལ་བ།
མེད་ལ། སྤོབས་པ་དང་བརྩོན་འགྲུས་ཡོད་ན་ཁྱོད་ཀྱིས་བསམ་དོན་ལ་མི་འགྲུབ་པ་གང་
ཡང་མེད་དེ། གང་ལ་ལེ་ལོ་གཅིག་ཡོད་ན་དེ་ལ་འབྲས་བཟང་ཐམས་ཅད་མེད་པས་སོ།
8
ལ་བཟ་
བསམ་པ་ནི་ལ་ཁའི་དར་ལྕོག་ཅིག་དང་འདྲ་ལ་སྐད་ཅིག་མ་གཅིག་ལའང་སེམས་
བཟང་ངན་སྣ་ཚོགས་ཤིག་འཆར་འོང་སྟེ་སྐད་ཅིག་མའི་འཆར་སྒོའི་རྗེས་སུ་འབྲངས་ན་
ཁྱོད་ལ་བཟོད་དཀའ་བའི་སྡུག་བསྔལ་སྣ་ཚོགས་འབྱུང་ངེས་ལ་ཉི་ཚེ་བའི་བདེ་བའང་མང་
བོ་ཞིག་ཀྱང་ཐོབ་སྲིད། ཡིན་ན་ཡང་། ཁྱོད་ཀྱི་རིན་ཐང་ནི་དེ་དང་བསྟུན་ནས་འཛད་
བཞིན་ཡོད་དེ། སེམས་པ་རྒྱ་ཡན་དུ་བཏང་བ་ལག་ཏུ་བསྟར་པ་ནི་མི་རང་དབང་ཅན་ཞིག་
ཡིན་མོད། མི་ཁ་ཕྱོགས་ཅན་ཞིག་གཏན་ནས་མིན་ནོ། །
9
ཡ་རབས་ཀྱི་སྤྱོད་པ་ནི་མི་བཟང་བོ་ཞིག་གི་ཚད་གཞི་སྟེང་ངག་གི་སྨྲ་
ངག་གི་སྨྲ་བརྗོད་དང་
ལུས་ཀྱི་ཉམས་འགྱུར། གྲོགས་ཀྱི་འགྲོགས་འདྲིས། སེམས་ཀྱི་འཁྱེར་སོ་བཅས་ཡོད་ཚད་
འདུས་ཡོད། གལ་ཏེ་ཁྱོད་ཡ་རབས་ཀྱི་སྤྱོད་པ་ལྡན་ཚེ། ཁྱོད་ལ་ངོ་ཚ་དང་ཁྲེལ་བ་ཞུང་ཡོད་
ལ། གཞུང་རྒྱུད་དྲང་ཞིང་ངང་རྒྱུད་འཇམ་པས་སྐྱེས་བུ་དམ་པར་གྱུར་ལ་དེ་ལས་ལྡོག་ཚེ་
ཁྱོད་རང་མི་ཐ་ཤལ་ཞིག་ཏུ་གྱུར་པ་ཡིན་ནོ། །
10
བྱ་བ་གང་ཞིག་སྒྲུབ་དུས་ཀྱང་བསམ་གཞིག་གཏོང་དགོས། བསམ་གཞིག་གཏོང་
བ་ནི་བླང་དོར་གྱི་ཆེད་དུ་ཡིན། བླང་དོར་ཞེས་པ་ནི་མི་དགེ་བའི་ཕྱོགས་དོར་བ་དང་དགེ་
བའི་ཕྱོགས་བླང་བར་བྱ་བ་ལ་ཟེར་ཏེ་འདི་ལྟར་བླང་དོར་བྱས་ན་མ་འོངས་པར་ཁྱོད་ནི་མི་
ཆེས་བཟང་བོ་ཞིག་དང་ཆེས་གྲུབ་འབྲས་ཅན་ཆེས་ཡོན་ཏན་ཅན་ཞིག་འབྱུང་ངོ༌། །
དེས་ན། ཁྱོད་རང་མི་བཟང་བོ་ཞིག་བྱེད་དམ། ཐ་ཤལ་ཞིག་བྱེད། ཡང་ན་བཟང་
ངན་ཅི་ཡང་མི་ཤེས་པའི་མི་བར་མ་ཞིག་བྱེད།
153



ཤེས་རབ་ཀྱི་ཚོམས།
སྒྲ་བསྒྱུར་གླིང་གི་འབོད་པ།
ཁྱེད་རང་བསམ་ཡས་སྒྲ་བསྒྱུར་གླིང་དུ་སོང་མྱོང་ངམ། ཅིའི་ཕྱིར་ང་ཚོའི་སྒྲ་བསྒྱུར་
གླིང་འདི་ལྟར་ཉམས་རྒུད་དུ་གྱུར་པ་ཡིན་ནམ། སྔོན་ཆད་སྒྲ་བསྒྱུར་གླིང་གི་འཇིག་རྟེན་གྱི་
མིག་དེས་ང་ཚོར་བྱིན་པའི་འོད་སྣང་དེ་དེ་རིང་ང་ཚོའི་ལོ་རྒྱུས་སུ་གྱུར་ཅིང་ང་ཚོའི་དྲན་
སྣང་དུ་གྱུར་པའི་རྒྱུ་མཚན་ཅི་ཡིན། ང་ཚོས་ཅིའི་ཕྱིར་སྒྲ་བསྒྱུར་གླིང་གི་འོད་སྣང་དེར་དོ་
སྣང་མ་བྱས་པ་ཡིན། ཅིའི་ཕྱིར ཅིའི་ཕྱིར
ཅིའི་ཕྱིར….ཅིའི་ཕྱིར
ང་ཚོས་སྒྲ་བསྒྱུར་གླིང་བརྗེད་པ་ཡིན་ནམ་སྒྲ་བསྒྱུར་གླིང་གིས་ང་ཚོ་བརྗེད་པ་ཡིན།
གང་ལྟར་བརྗེད་ཐེངས་གཅིག་གིས་ང་ཚོས་འཇིག་རྟེན་མིག་བརྗེད་སོང་ལ་ང་ཚོ་རང་ཉིད་
ཀྱང་བརྗེད་སོང། དེ་བས་ང་ཚོས་སྒྲ་བསྒྱུར་གླིང་བཙལ་འདོད་ལ་ང་ཚོས་ཕ་མེས་ཀྱི་སྟེང་གི་
ང་ཚོ་རང་ཉིད་ཀྱང་བཙལ་འདོད།
ང་ཚོས་སྒྲ་བསྒྱུར་གླིང་བཙལ་ནས་སླར་ཡང་འཇིག་རྟེན་གྱི་མིག་ཅིག་བསྐྲུན་འདོད་
པ་ཡིན། དེ་བས 《སྒྲ་བསྒྱུར་གླིང》 ཞེས་པའི་སྒྲ་བསྒྱུར་གྱི་ཐོག་མའི་གསར་དེབ་ཅིག་བསྐྲུན་
པ་ཡིན་ལ་འདི་ཡིས་ང་ཚོའི་ཕ་མེས་ཀྱི་མིག་ཟུང་དེ་སླར་ཡང་བསྐྲུན་པ་ཡིན་ཞེས་བཤད་
ནའང་ཆོག
ཁྱོད་རང་ཚུར་ཤོག་དང་། ང་ཚོ་ལག་གདང་ཞིག་སྦྲེལ། ང་ཚོ་ལག་གང་གིས་
འཇིག་རྟེན་མིག་འཚོལ་དུ་འགྲོ། ང་ཚོ་དང་ལག་གདང་སྦྲེལ་བ་ཡོད་ཚད་གངས་རིའི་རིང་
ལུགས་ཡིན། འདི་ནི་གངས་རིའི་རིང་ལུགས་ཀྱི 《སྒྲ་བསྒྱུར་གླིང༔ སྟེ་འདིར་མཁོ་བ་ནི་ང་ཚོ་
མི་རིགས་འདིར་མཁོ་བ་ཡིན་ལ་འདིར་ཕུལ་བའི་བརྩོན་སེམས་ནི་མི་རིགས་འདིར་ཕུལ་
བའི་བརྩོན་སེམས་ཡིན། མི་རིགས་འདིར་མཁོ་ཞིང་ཡིད་དབང་ཅིག་ཅར་དུ་འཕྲོག་ངེས་
ar
154



གངས་སེང་འཚོལ་བ།
པའི་རྩོམ་ཡིག་གང་མང་ཞིག་བསྒྱུར་ཏེ་བསྐུར་རྒྱུ་ནི་ང་ཚོའི་རེ་བ་ཡིན་ལ་ང་ཚོའི ༈ སྒྲ་
བསྒྱུར་གླིང༔ གི་རེ་བ་ཡང་ཡིན།
ཁྱོད་རང་ཚུར་ཤོག་དང༌། འདི་རུ་ངོ་གདོང་དམར་བཞིན་དུ་གསར་རྙིང་རྩོད་པའི་
གླེན་རྟགས་དེ་སྟོན་མི་དགོས། ང་ཚོས་གཞན་གྱི་བློ་གྲོས་ཀྱི་གླིང་ནས་ནོར་བུ་བླངས་ཏེ་མི་
རིགས་འདིའི་ཕོངས་པ་སེལ་ཆོག འདི་ནི་གངས་རིའི་རིང་ལུགས་ཀྱི (སྒྲ་བསྒྱུར་གླིང གི་
རེ་བ་ཡིན། ཁྱོད་དང་ངའི་སེམས་སུ་ཡུན་རིང་ཉལ་བའི་རེ་བའང་ཡིན་སྲིད།
སྒྲ་བསྒྱུར་གླིང་། འདི་ནི་འཇིག་རྟེན་མིག་གི་སྐྱེད་ཚལ་ཞིག་ཡིན་ལ་འདི་ནི་སྐད་
གཉིས་སྨྲ་བ་འཚར་ལོངས་འབྱུང་སའི་གླིང་ག་ཞིག་ཀྱང་ཡིན། ཁྱོད་རང་འཇིག་རྟེན་མིག་
ཅིག་བྱེད་འདོད་ན། ཁྱོད་རང་སྐད་གཉིས་སྨྲ་བ་ཞིག་བྱེད་འདོད་ན། འདི་རུ་ཤོག་དང་།
འདི་ནས་ང་ཚོས་འཇིག་རྟེན་འདིར་ཉི་མ་ཞིག་བསུ་ཆོག འདི་ནས་ང་ཚོས་འཇིག་
རྟེན་འདིར་དཔྱིད་ཀ་ཞིག་བསྒྲིག་ཆོག འགྲོ། ང་ཚོ། རང་གི་སེམས་ཁོང་གི་ཉི་མ་དེ་བསུ་རུ་
འགྲོ། ང་ཚོ། རང་གི་འཇིག་རྟེན་གྱི་དཔྱིད་ཀ་དེ་འཚོལ་བར་འགྲོ
2 00 5 ལོའི་ཟླ ༣ པའི་ཚེས ༣ ཉིན་མང་རའི་དགོན་ཆེན་ནས་ཕུལ།
155



ཤེས་རབ་ཀྱི་ཚོམས།
རེ་སྨོན།
སྨོ
རེ་སྨོན་ནི་མི་ཞིག་ལ་མཚོན་ན་མེད་དུ་མི་རུང་བ་ཞིག་ཡིན་ལ་མི་རིགས་ཤིག་ལ་མཚོན་
ནའང་མེད་དུ་མི་རུང་བ་ཞིག་རེད། ང་ནི་རེ་སྨོན་ལ་དགའ་བའི་མི་ཞིག་ཡིན་ན་མི་ཚེ་གང་
བོར་རེ་སྨོན་བྱས་ཏེ་སྡོད་པའི་མི་ཞིག་ཀྱང་ཡིན། རེ་སྨོན་ཡོད་པས་རང་ལ་ཡིད་ཀྱི་རྟོན་ས་
དང་མིག་གིས་བལྟ་ས་ཡོད་པ་ལྟ་བུར་སྣང་།
དེ་ལྟར་བཤད་ན་མང་བོ་ཞིག་གིས་རེ་སྨོན་ནི་སྟོང་བསམ་ཡིན་པས་སྟོང་བསམ་ལ་
སྙིང་བོ་མེད་པར་འདོད་སྲིད་མོད་སྟོང་བསམ་མེད་ན་ཚན་རིག་མེད་ལ་སྟོང་བསམ་མེད་ན་
རིག་གནས་མེད། སྟོང་བསམ་མེད་ན་མི་རིགས་ཤིག་འཇིག་རྟེན་འདིར་འཚོ་བའི་དོན་སྙིང་
མེད་དོ། །
རེ་སྨོན་ནི་དཔྱིད་དཔལ་རེད་དེ་འོད་ཀྱི་ས་བོན་ཞིག་ཀྱང་རེད། ས་བོན་དེ་དག་གིས་
སྟོན་ཁ་ཞིག་ལ་སྒུག་འདུག་ལ་སྟོན་ཁ་ཞིག་ལ་རེ་སྨོན་བྱེད་ཀྱིན་འདུག དཔྱིད་དཔལ་ལས་མེ་
ཏོག་གི་དགའ་ཚལ་བསུ་ངེས་ལ་མེ་ཏོག་གིས་ཁྱོད་ལ་སྐྱིད་པའི་འཇིག་རྟེན་དང་སྤྲོ་བའི་སྣང་
བ་སྦྱིན་ངེས། རེ་སྨོན་ནི་དཔྱིད་ཀྱི་བསིལ་རླུང་ཡིན་ཏེ་དེ་ལས་མེ་ཏོག་གི་སྣང་བ་སད་ཅིང་
གཡུ་ལོ་ཡི་འཛུམ་ཁ་འབྱེད་ངེས། མི་རྣམས་ཀྱིས་སྟོན་ཁ་ལ་དོ་སྣང་བྱེད་པ་བཞིན་དུ་པྱིད་ཀ་
ལའང་དོ་སྣང་བྱེད་ཀྱིན་ཡོད།
རེ་སྨོན་ནི་དཔྱིད་ཀའི་གླུ་དབྱངས་ཏེ་ང་ཚོས་གླུ་སྒྲ་འདི་ཐོས་ཐེངས་རེ་སྟོན་ལ་མཐོང་
བྱུང་། ང་ཚོས་གཡུར་དུ་ཟ་བའི་འབྲས་བཟང་མཐོང་བྱུང་། སྟོན་ཁ་ནི་ང་ཚོ་རང་ཉིད་ཡིན་
མོད་ཀྱང་དེ་བས་གལ་ཆེ་བ་ནི་རང་ཉིད་ཀྱི་དཔྱིད་ཀ་རེད་།
མ་གཞི་དཔྱིད་ཀ་ནི་མི་རྣམས་ཀྱི་རེ་སྨོན་རེད་དེ་རེ་སྨོན་དེ་སྐྱེ་འགྲོ་ཡོང་ས་ཀྱི་སེམས་
པའི་གཏིང་དང་མིག་གི་དཀྱིལ་སྙིང་གི་ནོམ་དུ་གྱུར་ཡོད་པས་མི་རེ་རེའི་སྙིང་ནས་ད་པྱིད་ཀ་
ཤར་འོང་ལ་མི་རེ་རེའི་མིག་ཏུ་རེ་སྨོན་ཞིག་འཛུམ་འོང་།
དེ་བས་ང་རང་དཔྱིད་ཀ་ལ་དགའ་ལ་དཔྱིད་ཀའི་རོལ་དབྱངས་ལ་དགལ། ལྷག་པར་
དཔྱིད་ཀའི་རེ་སྨོན་ལ་དགའ།
ཞིག་ཤར་
156



གངས་སེང་འཚོལ་བ།
ང་ཚོ་ཨ་མའི་སེམས་ཁོང་ནས་ལམ་དུ་ཆས།
བུད་མེད་ཅིག་ཡིན་ན་ཁྱོད་ལ་སྙིང་གི་དུམ་བུར་གྱུར་པའི་གཅེས་ཕྲུག་ཡོད་ངེས་ལ་
གཅེས་ཕྲུག་གི་ཆེད་དུ་རང་གི་ཡོད་ཚད་གཏོང་སྲིད། དེ་ནི་འཇིག་རྟེན་ན་རླབས་ཆེ་བའི་ཨ་
མའི་གཤིས་ཀ་རེད། བྱིས་པ་ཞིག་ཡིན་ན་ཁྱོད་ལ་བརྩེ་བས་སྐྱོང་བའི་ཨ་མ་ཞིག་ཡོད་ངེས་
ལ་དགའ་ན་ཨ་མ་འབོད་ངེས་ལ་སྐྱོ་ནའང་ཨ་མ་འབོད་ངེས། དེ་ནི་ནར་སོན་པའི་བྱིས་པ་
ཞིག་གི་རང་བཞིན་རེད།
འཇིག་རྟེན་འདིར། ཨ་མའི་མིག་ཟུང་དགུང་གི་ཉི་མ་བཞིན་ང་ཚོར་གཟིགས་ཤིང་
ང་ཚོར་འཛད་མཐའ་མེད་པའི་དྲོད་ཁོལ་སྦྱིན་བཞིན་ཡོད། ང་ཚོ་ཨ་མའི་སེམས་ཁོང་ནས་
ལམ་ལ་ཆས་ཤིང་ཨ་མའི་སྨོན་ལམ་གྱི་ཞིང་ནས་རང་གི་འཇིག་རྟེན་འཚོལ་བཞིན་ཡོད། ང་
ཚོ་སྐྱིད་ན་སྡུག་ན་ཨ་མའི་སེམས་པ་དར་སྐུད་བཞིན་ང་ཚོར་དཀྲིས་ཡོད་ལ་གཞིས་བྱེས་
གང་དུ་བསྡད་ཀྱང་ང་ཚོས་ཨ་མའི་དར་སྐུད་དེ་འཐེན་ནས་འགྲོ་བཞིན་ཡོད།
མ་འོངས་པས་ང་ཚོར་སྒུག་ཡོད་ལ་སང་ཉིད་ཀྱིས་ཀྱང་ང་ཚོར་སྒུག་ཡོད། ཨ་མའི་
སེམས་པས་ཀྱང་རེ་བ་ཆེན་པོས་ང་ཚོར་སྒུག་ཡོད། མ་འོངས་པས་དགའ་སྐྱོ་མང་བོ་ཞིག་
གམ་ཡང་ན་ཐོབ་ཤོར་དང་འབྲས་བུ་ཕུན་སུམ་ཚོགས་པ་ཞིག་གི་གདམ་ཀ་བཟུང་ནས་ང་
ཚོར་སྒུག་ཡོད། དེ་ནི་ང་ཚོའི་འཇིག་རྟེན་ཡིན་ལ་ང་ཚོའི་འཇིག་རྟེན་དེ་ང་ཚོ་རང་ཉིད་
ཀྱིས་པསྐྲུན་དགོས།
དེ་བས་ང་ཚོ་ལམ་ལ་
པ་ཆས།
ང་ཚོ་ཨ་མའི་སེམས་ཁོང་ནས་ལ
ས་ལམ་ལ་ཆས། ང་ཚོ་ཨ་
མའི་རེ་སྨོན་ལས་
ཆོས།
ཨ་མ་ལགས། ཁྱོད་ཀྱི་རེ་བ་དེའི་ཆེད་དུ། ང་ཡི་མདུན་ལམ་དེའི་ཆེད་དུ། ང་ཚོ་ལམ་
ལ་ཆས་ཟིན། ང་ཚོ་ཁྱོད་ཀྱི་སེམས་ཁོང་ནས་ལམ་ལ་ཆས་ཟིན།
ལས་འབུམ་ལ་ཆས།
157



ཤེས་རབ་ཀྱི་ཚོམས།
འཚོལ།
གསོན་པ་ནི་འཚོལ་བའི་ཆེད་དུ་ཡིན་ནམ། འཇིག་རྟེན་འདིའི་ཟླ་བ་རེ་རེ། ཉིན་
མཚན་རེ་རེ། དུས་ཚོད་རེ་རེ་འཚོལ་བའི་ཆེད་དུ་བཞུར།
མེ་ཏོག་གིས་རྨི་ལམ་འཚོལ་ཐེངས་རེར། སྐར་མ་ཞིག་གི་རེ་སྨོན་འཐུང་བཞིན་
གཉིད་དུ་ཡུར། མིག་གིས་བསུང་ཞིམ་འཚོལ་ཐེངས་རེར། མེ་ཏོག་ཅིག་གི་འཕྲུལ་སྣང་
བསམ་བཞིན་བཞུར།
ཉིན་མོའི་འཚོལ་བ་ནི་མཚན་མོ་ཡིན། མཚན་མོའི་བརྩེ་དུང་གི་བདེ་བ་ཅན་དུ་ཉི་
ཟླ་སྐར་གསུམ་བརྗེད་པར་གྱུར། མཚན་མོའི་འཚོལ་བ་ནི་ཉིན་མོ་ཡིན། ཉིན་མོའི་རང་
དབང་གི་དཔྱིད་དཔལ་སླད་དུ་བརྩེ་སེམས་དྲོན་མོ་ཡི་རྨི་ལམ་འདོར་བར་བྱེད།
ཉིན་མཚན་ཀུན་ཏུ། མིག་ཕྱེས་ནའང་ཁྱོད་ཡིན་ལ་མིག་བཙུམ་ན་ཡང་ཁྱོད་ཡིན།
ཁྱོད་ཁོ་ནས་ངའི་ལུས་ངག་ཡིད་གསུམ་བཟུང་ཡོད། ཁྱོད་ཁོ་ནས་ངའི་ཉིན་མཚན་དུས་
དྲུག་བཟུང་ཡོད། དེ་བས་ཁྱོད་ནི་ངའི་རྨི་ལམ་ཞིག་སྟེ་ངས་ནམ་ཡང་རྨིས་མི་ཚར་བའི་རྨི་
ལམ་ཞིག་ཡིན། ཁྱོད་ནི་ངའི་དྲོད་ཁོལ་ཞིག་སྟེ་ངས་གཏན་ནས་མྱངས་མི་ཚར་བའི་རང་
དབང་གི་འཇིག་རྟེན་ཞིག་ཡིན།
ལ་ཏེ། ཁྱོད་རང་སྒྲུང་གཏམ་ཞིག་ཡིན་ན་གཏན་ནས་བཀླགས་མི་ཚར་བའི་ངའི་
གེ་སར་གྱི་སྒྲུང་སྟེ། དཔའ་བོའི་གདངས། དུང་བའི་ཚིག སྤོབས་པའི་ཉམས་ཀྱིས་ཁེངས་
ཡོད། ཁྱོད་ཀྱི་ཡིག་འབྲུ་རུ། ངའི་རེ་བ་རེ་རེ། ངའི་དུང་བ་རེ་རེ་ཨ་ནེ་འབྲུག་མོའི་དུང་
སེམས་བཞིན་སྤུངས་ཡོད།
གལ་ཏེ། ཁྱོད་ཆུ་མིག་ཅིག་ཡིན་ན་གཏན་ནས་རོལ་མི་ཚར་བའི་ངའི་རྫ་ཆབ་སྔོན་
158



གངས་སེང་འཚོལ་བ།
མོ་སྟེ་འཇམ་པའི་རྒྱུན། ཞིམ་པའི་རོ། བསིལ་བའི་ཉམས་ཀྱིས་ཁེངས་ཡོད། ཁྱོད་ཀྱི་བཞུར་
རྒྱུན་དུ་ངའི་སྐར་ཆ་རེ་རེ། ངའི་ཚེ་སྲོག་རེ་རེ་མེ་ཏོག་གི་ལྷུང་ལྷུང་ཁྲོད་བཞུར་སོང་།
དེ་ལྟ་ན་ཡང་། ལན་རེར། ངའི་ཉམས་སྣང་དུ་ཁྱོད་གཏན་ནས་མེད་པ་འདྲ།
ངའི་ཚེ་སྲོག ངའི་བློ་གྲོས། ངའི་མིག་ཟུང་། ངའི་ཡོད་ཚད་ཀྱིས་ཁྱོད་འཚོལ་བཞིན་
ཡོད། ངའི་པོ་ཏ་ལའི་སྤོབས་པ་རུ། ངའི་ནོར་བུ་གླིང་གའི་མེ་ཏོག་ཏུ། ངའི་སྒྲ་བསྒྱུར་གླིང་
གི་ཚེ་སྲོག་ན། ངའི་གངས་རི་དཀར་བོའི་རྣམ་ཤེས་ན། ངའི་ལུས་ངག་ཡིད་གསུམ་ཟ་
བཞིན་པའི། ངའི་ལུས་ངག་ཡིད་གསུམ་གྱིས་འཚོལ་བཞིན་པའི་ཁྱོད། ཁྱོད་ཡོད་དམ།
1996. (6. 21 ལོ་མང་རར།
མི་རིགས་ཀྱི་རིག་གནས་རྩ་མེད་དུ་གཏོང་འདོད་པ་ནི་མི་རིགས་རྩ་མེད་དུ་གཏོང་
འདོད་པ་ཞིག་ཡིན་པས་མི་རིགས་གླེང་བཞིན་མི་རིགས་ཀྱི་རིག་གནས་དར་སྤེལ་འགོག་པ་
ནི་མི་རིགས་ཀྱི་ཉེས་ཅན་འབའ་ཞིག་རེད། དེ་བས་མི་རིགས་བསམ་མཁན་ཞིག་ཡིན་ན་མི་
རིགས་ཀྱི་རིག་གནས་བསམ་དགོས་ལ། མི་རིགས་དར་སྤེལ་དུ་གཏོང་བ་ལ་མི་རིགས་ཀྱི་
རིག་གནས་དར་སྤེལ་དུ་གཏོང་དགོས། དུས་དེབ་ཅིག་ལ་མཚོན་ནས་བཤད་ན་ཡང་དེ་
བཞིན་དུ་མི་རིགས་ཀྱི་རིག་གནས་དར་སྤེལ་གནད་དུ་འཛིན་པའི་དུས་དེབ་དགོས་པ་ལས།
མི་རིགས་རིག་གནས་གཏོར་བའི་དུས་དེབ་བཏོན་ན་དེའི་དགོས་པ་ལས་ཉེས་པ་ཆེའོ། །
2 (0 1 | ལོའི་ཟླ 1
མི་རིགས་ཤིག་ལ་ལོ་ཙཱ་བ་མེད་ན་མི་རིགས་དེ་ལ་མིག་ཟུང་མེད་པ་དང་འདྲ་སྟེ། ལོ་
ཙ་བ་ནི་ངེས་པ་དོན་གྱི་འཇིག་རྟེན་མིག་ཡིན། ཡིན་ན་ཡང་། བསྒྱུར་ཆོས་མེད་པའི་ལོ་ཙཱ་
བ་དང་གཞན་གྱི་བསྟན་བཅོས་ལེགས་པོ་བསྒྱུར་འདོད་མེད་པའི་ལོ་ཙཱ་བ་ནི་མིག་ཟུང་
ཡོལ་བས་བསྒྲིབས་པ་བཞིན་དུ་དགོས་པ་ཅི་ཡང་མེད། དེ་བས་ངེས་པ་དོན་གྱི་ལོ་ཙཱ་བ་
ཞིག་བྱས་ནས་མི་རིགས་ཀྱི་མིག་དབང་དྭངས་མོ་ཞིག་བྱེད་པ་ནི་ཤིན་ཏུ་གལ་ཆེ།
20 1 | ལོའི་ཟླ12ཚེས་ལ་བྲིས།
ཚེས | ལ་བྲིས།
1
159



ཤེས་རབ་ཀྱི་ཚོམས།
ལོ་དགུའི་བུ་མོས་རང་རྣམ་བཙོང་བའི་གསར་འགྱུར་ལས་
འཕྲོས་པའི་གཏམ།
ཁྲུང་ཆིན་ཚོང་ལས་ཚགས་པར སྟེང་འཁོད་དོན་ ཁྲུན་ཆིན་དཔེ་སྐྲུན་སྡེ་ཚོགས་
ཀྱིས་སྒོར་ཁྲི་སུམ་ཅུ་བྱིན་ནས་ལོ་དགུའི་བུ་མོ་ཧྲན་ཅང་གོ་ཡིས་ཡིག་འབྲུ་ཁྲི 12 ཅན་གྱི་རང་
རྣམ་རྣམ་པ་ཅན་གྱི་དངོས་བྲིས་རྩོམ་ཡིག 《སློབ་ཆུང་དུ་རྩེ་བ》ཞེས་པ་དེ་ཉོས། དེབ་
འདིའི་རྩོམ་སྒྲིག་འགན་འཁུར་བ་ཏུའུ་ཧོང ( +1:|:[ ) གིས་འདི་དོ་སྣང་བྱེད་དགོས་པའི་རྒྱུ་
མཚན་གཙོ་བོ་ནི་ཚོང་གི་ཆེད་དུ་ཡིན། སློབ་མར་ཇི་ལྟར་སྤྲོ་སྣང་འབྱུང་བ་དང་། དགེ་རྒན་
དང་ཁྱིམ་བདག་ཇི་ལྟར་ལྷོད་ཡངས་ཀྱིས་སློབ་མས་སྦྱངས་འབྲས་ཕུན་སུམ་ཚོགས་པ་་ལོན་
ཞིང་། སློབ་མའི་ཕྱོགས་ཡོངས་ཀྱི་ནུས་པ་ཇི་ལྟར་སྐྱོང་དགོས་པ་ཡིན་ནམ། 《སློབ་ཆུང་དུ་
རྩེ་བ》 ཞེས་པ་འདི་ལས་རྩོམ་པ་བོས་མི་ཚང་མར་དྲིས་ལན་དང་བདེན་དཔང་བཟང་བོ་
ཞིག་བཏོན་ཡོད། སྐར་གྲངས་ཀྱིས་ཁུར་བོའི་འོག་ཏུ་ནུར་གྱིན་པའི་སློབ་གྲྭ་ཆུང་འབྲིང་གི་
སློབ་མ་དང་དགེ་རྒན། ཁྱིམ་བདག་རྣམས་ཀྱིས་འདི་ལ་བལྟས་ནས་བློ་སྐྱེད་ཅིག་འབྱུང་
བའི་རེ་བ་ཡོད་ཟེར།
ངས་གོང་གི་གསར་འགྱུར་འདི་མཐོང་བས་དབང་མེད་དུ་བསམ་གཞིག་བྱ་དགོས་
བྱུང་། ངས་བསམ་གཞིག་བྱེད་པ་དང་ཧ་ལས་པ་ནི་སྒོར་ཁྲི་སུམ་ཅུ་ལ་བརྩོན་ནས་ཕྱུག་
པོར་གྱུར་པ་དེ་མ་ཡིན་པར་ལོ་དགུའི་བུ་མོ་ཞིག་གིས་རང་རྣམ་འབྲི་བའི་བསམ་བློ་དང་
རང་གི་འཚོ་བ་དངོས་ལ་རྟོག་ཞིབ་བྱས་ནས་རང་དང་སློབ་གྲྭ། དགེ་རྒན་དང་ཁྱིམ་བདག་
བར་གྱི་གནད་དོན་མང་བོ་ལ་བསམ་བློ་བཏང་བ་དེ་ཡིན།
60



གངས་སེང་འཚོལ་བ།
མོས་ལོ་དགུའི་སྟེང་རང་རྣམ་དེ་གྲུབ་པ་ལ་བལྟས་ན་ཕལ་ཆེར་ལོ་གསུམ་བཞིའམ་
ལྔ་དྲུག་གི་སྟེང་ནས་གྲ་སྒྲིག་བྱས་ཡོད་རྒྱུ་རེད། མོས་གྲ་སྒྲིག་དེ་བྱེད་པ་ལ་མོར་བསམ་བློ་དེ་
བསྐྱེད་པའི་ཁོར་ཡུག་ཅིག་དང་སྤོབས་པ་སྟེར་བའི་དགེ་རྒན་དང་ཕ་མ། བསམ་བློ་དང་
སྤོབས་པ་འབུས་ཤིང་སྐྱོང་བའི་སློབ་གསོ་བཅས་དགོས་པ་ལས་མོ་རང་གི་ཤེས་རབ་དང་
བརྩོན་པ་ཁོ་ནར་ཐུག་པ་ཞིག་ཡིན་མི་སྲིད། ཡིན་ནའང་། ང་ཚོས་ལྟ་བའི་ཚེ་ན་འདི་ལྟ་བུ་
ནི་མོ་ཁོ་ན་ཡིན་པས་ཁས་མི་ལེན་ཀ་མེད་ཡིན་ལ་སློབ་གསོའི་ལྟ་བ་ལས་བཤད་ན་བྱིས་པ་
སུ་དང་གང་ཡིན་ཡང་མོ་ལྟ་བུར་འགྱུར་ཆོག་པ་ཞིག་ཡིན་མོད་དེ་ལྟར་འགྱུར་ཐུབ་ཀྱིན་
མེད་པ་ནི་གོང་དུ་བཤད་པའི་ཁོར་ཡུག་དེ་དང་མཐུན་རྐྱེན་དེ་མ་ཚང་བའི་རྐྱེན་གྱིས་ཡིན།
དེའི་ཕྱིར། ང་ཚོས་བལྟ་དགོས་པ་ནི་བུ་མོ་དེའི་ངོ་མཚར་གྱི་བྱས་རྗེས་མ་ཡིན་པར་ཅིའི་
ཕྱིར་བྱས་རྗེས་དེ་མོའི་སྟེང་དུ་བྱུང་བ་དེ་ཡིན་ལ་དེའི་འབྱུང་རྐྱེན་གྱི་རྒྱུ་རྐྱེན་དེ་དག་ཡིན།
འདིར་ངས་སེམས་ལ་དྲན་འོང་བ་ནི་ཕྱི་གླིང་བའི་སློབ་གསོ་སྨྲ་བ་ཞིག་གིས་མི་བཟང་པའི་
དགེ་རྒན་ཡོད་པ་ལས་མི་བཟང་བའི་སློབ་མ་མེད། ཅེས་པའི་སྐད་ཆ་འདི་ཡིན། སྐད་ཆ་
འདི་ལ་སྐྱོན་ཆ་ཆེན་པོ་ཞིག་ཡོད་ནའང་གོ་རྒྱུའང་ཆེན་པོ་ཞིག་ཡོད་པ་རེད་དེ། འདིས་ཕྱིའི་
རྒྱུ་རྐྱེན་ལ་དབྱེ་ཞིབ་བྱས་པ་གནད་དུ་བབས་ཡོད་ནའང་ནང་གི་རྐྱེན་ལ་དབྱེ་ཞིབ་བྱས་པ་
ཅུང་འདང་མེད།
གོང་གི་ལོ་དགུའི་བུ་མོ་དེའི་བྱས་རྗེས་ལས་བལྟས་ན་མོ་ལ་ནང་གི་རྐྱེན་ཕུན་སུམ་
ཚོགས་པ་ཞིག་ཡོད་ལ་ཕྱིའི་རྐྱེན་ཡང་ཕུན་སུམ་ཚོགས་པ་ཞིག་ཡོད། གལ་ཏེ་ཕྱི་རྐྱེན་འདི་
མེད་ན་ནང་རྐྱེན་དེའང་མག་མོག་དང་རབ་རིབ་ཏུ་འགྱུར་ངེས་རེད། ནུབ་གླིང་བས་སློབ་
གསོ་དེ་མིའི་མངལ་ན་གནས་པ་ནས་མགོ་རྩོམ་དགོས་པར་འདོད་ལ་ང་ཚོས་བོད་ཀྱི་སྲོལ་
རྒྱུན་སློབ་གསོ་ལྟར་ན་མངལ་ན་གནས་པ་དང་སྐྱེས་མ་ཐག་ནས་བྱིས་པ་དེར་སློབ་གསོ་
གཏོང་ཐབས་ཤིག་མེད་ནའང་སློབ་གསོའི་རྨང་གཞི་འདིང་བའི་དུས་རྩོམ་པ་ཡིན་ལ།
ཕྱིའི་མཐུན་རྐྱེན་དེ་གསོ་བའི་ཐབས་སྣ་ཚོགས་ཤིག་འཐེན་བཞིན་ཡོད། ང་ཚོའི་བོད་མི་
{61



ཤེས་རབ་ཀྱི་ཚོམས།
རིགས་ཀྱི་དེ་ལྟ་བུའི་སློབ་གསོ་དེ་ལག་ལེན་ལས་མེད་པར་གྱུར་ཅིང་ཕ་མ་རྣམས་ཀྱིས་བྱིས་
པའི་སློབ་གསོ་ལ་འཛིན་པའི་རྣམ་འགྱུར་མག་མོག་ཅིག་ཏུ་འགྱུར། དེ་བས་བུ་མོ་ཧྲན་ཅང་
གོ་ཡིས་ལྟ་བུ་གང་མང་ཞིག་མེད་པར་གྱུར། ངའི་བསམ་པར་ང་ཚོའི་བོད་ལའང་བུ་མོ་ཧྥན་
ཅང་གོ་ཡིས་ལྟ་བུའི་ནང་རྐྱེན་ཕུན་སུམ་ཚོགས་པ་གང་མང་ཞིག་ཡོད་མོད། ད་ལྟའི་བར་དུ་
མངོན་མ་ཐུབ། འདི་ནི་རིག་གནས་ཀྱིས་བསྐྱེད་པའི་གནད་དོན་ཞིག་དང་རིག་གནས་
མེད་པ་ལས་བྱུང་བའི་གནད་དོན་ཞིག་རེད་དེ་འདི་ལ་སྲོལ་རྒྱུན་སློབ་གསོ་ཞེས་ལེ་བདའ་
གཏན་ནས་བྱེད་ས་མེད་དེ། འདི་ལྟར་གནད་དོན་འདི་རང་རེའི་ཕ་མ་ཚོའི་སྟེང་དུ་ཡོད་ལ་
ང་ཚོ་ཤེས་ཡོན་པའི་སྡེའི་སྟེང་ནའང་ཡོད། ཡིན་ནའང་ང་ཚོའི་ཕ་མ་དག་གིས་མ་འདང་བ་
འདི་ཕ་མ་དག་ལ་འགེལ་མི་ཆོག་སྟེ་ཁོ་ཚོས་མ་ནུས་པ་དང་མ་ཤེས་པ་ཞིག་སྟེ་ཁོ་ཚོས་ཀྱང་
དེའི་ཐད་ནས་གྱོང་མྱངས་ཡོད་ལ་ཁོ་ཚོའི་ཕ་མྱེས་ཡང་མྱེས་ཀྱིས་ཀྱང་གྱོང་འདི་མྱངས་
ཡོད་པས་ང་ཚོས་སྐྱོན་འདི་དག་ཁོ་ཚོའི་སྟེང་དུ་བཀལ་ན་ཁོ་ཚོས་ཀྱང་ཁོ་ཚོའི་ཕ་མེས་ཀྱི་
སྟེང་དུ་འགེལ་ངེས་རེད། དེ་ལྟར་འགེལ་རེས་བྱེད་པ་ནི་རང་གི་འོས་འགན་ལ་བཤོལ་བ་
ཙམ་མོ།
དེ་ལྟར་ཡིན་ཡང་གནད་དོན་ཞིག་ལྷང་ལ་འབུད་དགོས་པ་ནི་ཤེས་ཡོན་པའི་སྡེ་སྟེ་
ང་ཚོའི་ནང་བསྟན་རིན་པོ་ཆེའི་བང་མཛོད་དུ་མངལ་གནས་དང་སྐྱེས་མ་ཐག་པའི་བྱིས་
པའི་སློབ་གསོའི་མཐུན་རྐྱེན་དང་བྱིས་པའི་སློབ་གསོའི་ཐད་ཀྱི་གཞུང་ལུགས་དེ་དག་
གླེགས་བམ་དུ་བསྒྱུར་ནས་ཀུན་དགའ་ར་བའི་ནང་དུ་བཅུག་པ་དེ་རེད། དེ་ལ་ལེ་ཁག་ཅིག་
དཀྲི་དགོས་ཏེ་དེའི་གནད་ཀྱང་སྔོན་གྱི་ཤེས་ཡོན་པའི་སྡེ་རབ་ཏུ་བྱུང་བ་ཡིན་པས་ཁྱིམ་གྱི་
སློབ་གསོ་དང་བྱིས་པའི་སློབ་གསོ། དཔལ་འབྱོར་གྱི་སློབ་གསོ་དེ་རིགས་ལ་དོ་སྣང་མ་བྱས་
པ་དེ་ཡིན་ན་བསྟན་པའི་སྦྱིན་བདག་བསྟན་པའི་དར་རྒུད་དང་འབྲལ་ཐབས་མེད་པའི་
གནད་དེ་བསམ་ཐུབ་ན་བསྟན་པའི་སྦྱིན་བདག་གི་བུ་རབས་ཚ་རྒྱུད་ལ་འདང་བརྒྱག་
དགོས་པ་མིན་ནམ། དེ་ལྟར་འདང་བརྒྱག་པ་ནི་བསྟན་པའི་སྦྱིན་བདག་གི་རྒྱུ་སྤུས་ཇེ་དག་
162



གངས་སེང་འཚོལ་བ།
དུ་གཏོང་བའི་ཆེད་དུ་མིན་ནམ། ངས་འདི་ལྟར་ཁོང་རྣམ་པ་ལ་སྐྱོན་འཛུགས་བྱེད་པ་ནི་
རྣམ་པར་དགག་པ་ཞིག་བྱེད་པའི་ཆེད་དུ་མིན་པར་ཁོང་རྣམ་པའི་གདོན་འོས་པའི་ནུས་
པ་དེ་གདོན་པའི་ཆེད་དུ་ཡིན། ནུས་པ་གང་ཞིག་གདོན་དགོས་པ་ཡིན་ནམ། ཁོང་ཚོའི་
འོས་འགན་ནི་ནང་བསྟན་ནམ་སྲོལ་རྒྱུན་རིག་གནས་ཀྱི་བྱིས་པའི་སློབ་གསོའི་གཞུང་
ལུགས་དག་གླེགས་བམ་ལས་གཉིད་དུ་མི་འཇུག་པར་གཅིག་བསྡུས་དང་འགྲེལ་བཤད་
བཅས་ཀྱི་ཆེད་ལས་རིག་གཞུང་གི་ཚན་ཁག་ཏུ་བསྒྱུར་རྒྱུ་དེ་ཡིན་ན་དེ་ནི་གཞུང་ལུགས་
ཐད་ནས་མཛུབ་སྟོན་བྱེད་པའི་ཤེས་ཡོན་ཅན་གྱི་སྡེའི་འོས་འགན་ཡིན་པའི་ཕྱིར་རོ། །དེ་ལྟ་
བུའི་ང་ཚོའི་རིག་གཞུང་གི་སློབ་གསོ་དེས་དེ་དང་དེ་ལྟ་བུའི་རྐྱེན་གང་མང་ཞིག་གིས་བོད་
ཀྱི་སྤྱི་ཚོགས་ལ་ནུས་པ་འདོན་མ་ཐུབ་ཅིང་དེང་རབས་ནུབ་ཕྱོགས་པའི་སློབ་གསོ་དེ་ཡང་
ང་ཚོ་ལ་རྒྱུས་མེད་ཅིང་རྨང་གཞི་མེད་པས་ལག་ལེན་གྱི་སྟེང་ནས་གོ་འཛོལ་ཆེན་པོ་ཞིག་
འབྱུང་གིན་འདུག དེའི་གནད་ཀྱང་མི་རིགས་སློབ་གསོ་དེ་ཨ་མའི་མངལ་དུ་ཆགས་པ་
ནས་མགོ་རྩོམ་པའམ་རང་གི་ཁྱིམ་ཚང་ནས་མགོ་རྩོམ་དགོས་ནའང་སློབ་གསོའི་ལག་ལེན་
ཡང་དག་པ་ཞིག་མེད་ཕྱིན་སློབ་གསོ་དེ་རྡོ་ཐོག་ལ་ཆུ་བླུགས་པ་ལྟར་འགྱུར་ངེས་ཤིང་
མངལ་གྱི་བྱིས་པའམ་སྐྱེས་མ་ཐག་གི་བྱིས་པ་ལ་སློབ་གསོའི་མཐུན་རྐྱེན་ཞིག་བསྐྲུན་པའམ་
བྱིས་པ་ནས་སློབ་གསོ་མགོ་རྩོམ་པ་ལ་ཐོག་མར་སློབ་གསོ་དེ་ཕ་མའི་སེམས་ཁམས་དང་
མཐུན་དགོས་པས་ངས་གོང་དུ་ནང་བསྟན་གྱི་བྱིས་པའི་སློབ་གསོ་དང་ཕ་མའི་སློབ་གསོ་
དེ་དག་དར་སྤེལ་གཏང་དགོས་ཞེས་བཤད་དོན་ཡང་དེ་ཡིན། ཁོ་བོའི་བསམ་པར་ང་ཚོས་
མི་རིགས་སློབ་གསོ་དར་སྤེལ་གཏང་དགོས་ལ་མི་རིགས་རང་གི་སེམས་ཁམས་ཀྱི་རྨང་གཞི་
ཡོད་ལ་ཁོར་ཡུག་དང་འཚམ་པ། སྤྱི་ཚོགས་ཀྱིས་དང་ལེན་བྱ་སླ་བའི་སློབ་གསོའི་གཞུང་
ལུགས་ཤིག་དགོས་པ་ལས་ང་ཚོའི་རིག་གཞུང་གི་སློབ་གསོ་རིག་པ་དག་ཕྱོགས་བསྡུས་དང་
ཁ་སྐོང་གིས་གཞུང་ལུགས་ཤིག་གྲུབ་ཏུ་འཇུག་པ་ནི་ཤིན་ཏུ་ནས་ཀྱང་གལ་ཆེན་པོ་ཞིག་
རེད་དོ། །
163



ཤེས་རབ་ཀྱི་ཚོམས།
བདག་མོ།
མང་།
སྤྱི་ལོ་སྔོན་གྱི་དུས་རབས་དྲུག་པའི་ཡས་མས་སུ་ཁྱོ་ག་ཤི་བའི་སྦྱིན་སྲེག་ཏུ་ཁོའི་ཆུང་
མའང་སྲེག་གིན་འདུག ཁོ་མོ་ཚོ་མེ་ལྕེ་དང་མིག་ཆུ་ཁྲོད་ནས་སྲེག་གིན་འདུག
དེའི་དུས་ནང་བ་ཞིག་གིས་རང་གི་ཆུང་མའི་བརྩེ་བ་བློས་བཏང་ནས་ནགས་སུ་
བདེན་པ་འཚོལ་ཏུ་སོང་། རྗེས་ནས་ཁོང་གི་རྟོགས་པ་རྒྱས་ཏེ་ཡ་ང་བའི་སྦྱོར་བ་མང་བོ་ལ་
བཀག་སྡོམ་བྱེད་པའི་ལས་འགུལ་བསླངས།
བུད་མེད་བསྲེག་པ་ནི་ཆེས་ཆེ་བའི་ཉེས་པ་ཞིག་ཡིན། ཁོང་དེ་ལྟར་བྲམ་ཟེའི་ཆོས་
ལུགས་ཀྱི་ལྡོག་ཕྱོགས་སུ་ལངས་ནས་བསྒྲགས་གཏམ་སྤེལ། བསྒྲགས་གཏམ་དེ་ལ་ཕྱོགས་
ང་བོ་ནས་རྒོལ་བའི་མེ་ལྕེ་འབར།
ཁོང་གི་བློ་གྲོས་ལས་ཐོན་པའི་གཏམ་བཤད་འགས་མེ་ལྕེ་དེ་ཞི་བར་བྱས་ཤིང་།
བུད་མེད་དག་ལའང་བཅིངས་བཀྲོལ་བྱས།
བུད་མེད་ཚོའི་མིག་ཆུ་དེ་མུར་བསྐམས་ཤིང་འོད་མདངས་རྒྱས། ཐོག་དང་བོར་
སེམས་འགུལ་ཐེབས་པས་རེ་སྨོན་དང་བསམ་བློ། འདུན་པ། ཡོད་ཚད་དགེ་འདུན་གྱི་སྡེ་ལ་
གཏད།
སྐབས་དེར་ཁོང་གིས་དགེ་སློང་དག བུད་མེད་དག་ལ་མ་དང་སྲིང་མོའི་འདུ་ཤེས་
བགྱིའོ། །ཞེས་གསུངས། འདི་ནི་ནང་བའི་འདུ་ཤེས་འཛིན་སྟངས་ཤིག་ཡིན། འདུ་ཤེས་
འཛིན་སྟངས་འདིས་གནད་དོན་ཆེན་པོ་དག་གནད་དོན་མ་ཡིན་པར་གྱུར་སོང་།
ཡིན་ནའང་མ་དང་སྲིང་མོའི་འདུ་ཤེས་བོར་བ་འགའ་བྱུང་བས་ཁོང་གིས་དེ་མ་
ཐག་ཏུ་བུད་མེད་བདུད་ཡིན། བཙོན་རྭ་ཡིན། ཆིངས་ཐག་ཡིན། ཉེས་པའི་གཞི་མ་ཡིན་
ཞེས་ཉེན་བརྡ་བརྒྱབས་
དེའི་རྗེས་བུད་མེད་དག་གིས་ཀྱང་། རང་སྟོན་པའི་འཁོར་དུ་འཇུག་པའི་རེ་འདོད་
164



གངས་སེང་འཚོལ་བ།
ཞུས། རེ་འདོད་དེ་ནི་ཁྱིམ་བདག་མ་ནས་ཆོས་བདག་མ་རུ་འགྱུར་བའི་ཆེད་དེ། དུས་དེར་
མཚོན་ན་དེ་ནི་ཚད་ལས་བརྒལ་བའི་རེ་བ་ཞིག་རེད།
ཁོང་གིས་དུས་ཡུན་རིང་བོ་ལ་ཐུགས་གཞིག་གནང་ནས་བུད་མེད་དག་ལ་ཆེས་
མཁོ་བའི་ཆ་རྐྱེན་འགའ་བཏོན་ནས་ཆོག་ཅེས་པའི་ཡིག་འབྲུ་གཅིག་གིས་བུད་མེད་ཀྱི་
རིགས་ཀྱི་དབྱེ་བ་དང་། སྐབས་དེའི་སྲོལ་གྱི་ལྕགས་ཐག་བཙན་པོ་དེ་དུམ་བུར་གཏོར།
དེ་ལྟར་བུད་མེད་སྐོར་ཞིག་འཁོར་རྣམ་བཞིའི་གྲས་སུ་བདེ་བླག་གིས་ཚུད་སོང༌། འོ་
ག་ལ་ཡིན་ཏེ་ཁོ་མོ་ཚོ་སྤྱི་ཚོགས་ཀྱི་འགལ་འདུ་ལས་སྡུག་བསྔལ་གྱི་རྒྱ་མཚོར་ལྷུང་བ་ལ་
བརྟེན་ནས་འཁོར་རྣམ་བཞིའི་གྲས་སུ་བདེ་བླག་གིས་ཚུད་སོང་ཞེས་བཤད་ན་འགྲིག
ཡིན་ཡང་། ལ་ལས་ཁོང་གི་ང་ག་བཞིན་སྐྱེས་པ་དག་ལ་ཕ་དང་ནུ་བོའི་འདུ་ཤེས་མ་
བྱུང་བས་སྐྱེས་པ་བདུད་ཡིན། བཙོན་རྭ་ཡིན། ཆིངས་ཐག་ཡིན། ཉེས་པའི་གཞི་མ་ཡིན།
ཞེས་ཉེས་དམིགས་རྒྱ་ཆེར་པསླངས་ཏེ་ཉེན་བརྡ་བརྒྱབས།
བུད་མེད་དག་ལ་ལུས་གསོན་པའི་ཐོབ་ཐང་དང་། བསམ་བློའི་གདམ་ཀའི་རང་
དབང་ཐོབ་ནའང་རང་དབང་དེ་སྐབས་དེའི་མི་ཆོས་དང་འགལ་ཞིང་ལྷ་ཆོས་དང་མ་
མཐུན་པས་མི་འདོད་པའི་གཏམ་ཡམས་སྣ་ཚོགས་རླུང་ཡན་བཞིན་ཕྱོགས་ཕྱོགས་སུ་འུར་
འུར་དུ་མཚེད་ཀྱིན་འདུག
གཏམ་ངན་དེ་སྐྱེས་པ་འཁྲེགས་འཛིན་ཅན་དག་གི་འདོད་བློ་དང་འཚམ་པས་བུད་
མེད་དག་མེ་རུ་བསྲེག་མི་དགོས་ཀྱང་ཁ་ཟེར་སྣ་ཚོགས་ལས་མགོ་བོ་འདེགས་མི་ནུས་པར་
གྱུར།
སྐབས་དེར། ཁོང་གིས་བུད་མེད་ལ་དམོད་པ་རྩ་ལྟུང་ཡིན་ཞེས་སྐྱེས་པ་དག་ཧོང་
སངས་དགོས་པའི་ཁྲིམས་ཤིག་བསྒྲགས།
དེ་དང་མཉམ་དུ་འཇིག་རྟེན་གྱི་བདག་མོ་ཚད་ལྡན་ཞིག་ཏུ་དགེ་བསྙེན་མ་ཞེས་
ཚད་དང་མཐུན་པའི་ལྟ་བ་ཞིག་བཏོན་ནས་ཁྱིམ་གྱི་བདག་མོ་དང༌། ཆོས་ཀྱི་བདག་མོ།
རིགས་ཀྱི་བདག་མོ། སྐྱིད་ཀྱི་བདག་མོར་འགྱུར་དགོས་པའི་གླེང་བྱ་བཏོན།
ཡིན་ཡང་། ཕངས་པ་ཞིག་ལ་ད་ལྟ་མང་བོ་ཞིག་གིས་རང་གི་བདག་མོར་འགྱུར་
བའི་རེ་བའང་བྱེད་ཀྱིན་མི་འདུག
165



ཤེས་རབ་ཀྱི་ཚོམས།
རྡོ་སྦིས་ཤེས་རབ་རྒྱ་མཚོའི་སྙན་རྩོམ་ལ་འཁྱུག་ཙམ་ལྟ་བ་
ཁོང་གི་གསུང་གང་ལ་ཡང་ང་རྒྱལ་དང་སྤོབས་པས་ཁེངས་འདུག་པ་ལས་བརྩེ་བ་
དེ་འདྲ་མྱོང་མི་ཐུབ། སྙན་ངག་གི་ངོས་ནས་བཤད་ན་དེ་ནི་སྙན་ངག་གི་འགྱུར་བ་རེད།
འགྱུར་བ་དེ་ཡོད་ན་ད་གཟོད་སྙན་ངག་དེ་མི་བཞིན་དུ་ཆགས་སྡང་གི་རྣམ་ཤེས་དང་ལྡན་
པར་གྱུར། མྱུར་འབྱོན་གསོལ་འདེབས་ལྟ་བུ་སྤྱིར་བཏང་དུ་སྐྱོ་བ་ཤས་ཆེ་ཞིང་སྐྱེ་འཆི་ཁྲོད་
ཀྱི་གུ་ཐུག་དང་འཁང་ར་རེ་བ་བཅས་ལྷན་ཅིག་ཏུ་སྦྲེལ་བ་ཞིག་དགོས་མོད་ཁོང་གི་དེ་
རིགས་ལས་ནང་བའི་བསམ་གྱིས་མི་ཁྱབ་པའི་ལྟ་གྲུབ་ཀྱི་དབང་གིས་སྐྱེས་བོ་ཕལ་བ་དང་
མི་མཐུན་པར་བློ་གྲོས་ཤིག་དང་རྣམ་དཔྱོད་ཅིག ད་དུང་ནང་བའི་བསམ་བློའི་གོ་རྟོགས་
མཐོ་བའི་ལྟ་གྲུབ་ཅིག་མངོན་འདུག
བསྟོད་པ་སྤོས་ཀྱི་རྫིང་བུ་ནི་ཁོང་གི་ཚབ་བྱེད་ཀྱི་སྙན་ངག་ཅིག་རེད། དེ་ལས་རྗེ་བླ་
མ་ལ་བསྟོད་པའི་ཞོར་ལ་སྐབས་དེའི་ཆོས་པ་མང་བོ་ཞིག་ལ་ཟུར་ཟ་བྱས་འདུག ཁོང་གི་
ཟུར་ཟ་དེ་དག་ནི་ཚིག་ངོས་ནས་ཟུར་ཟ་བྱས་པ་ཞིག་ཡིན་ལ་བརྗོད་བྱའི་ཐད་ནས་བཤད་
ན་དགག་པ་བརྒྱབས་པ་ཞིག་ཀྱང་རེད། དགག་པ་དེ་དག་གིས་ཁོང་གི་ལྟ་བ་སྲོག་ཏུ་བྱས་
འདུག་ལ་ཁོང་གི་ལྟ་བ་དེ་ནི་ནང་བའི་གཞི་ལམ་འབྲས་བུའི་རྣམ་གཞག་སྲོག་ཏུ་བྱས་པའི་
རི་བོ་དགེ་ལུགས་པའི་ལྟ་གྲུབ་ཅིག་ཀྱང་རེད། ཡང་གཅིག་བཤད་ན་དགག་ཕྱོགས་དང་
སྒྲུབ་ཕྱོགས་གཉིས་ནས་ཡངས་ཤིང་རྒྱ་ཆེ་བའི་འཇིག་རྟེན་ཞིག་བསྐྲུན་ཡོད་པས་འདི་ལས་
བོད་ཀྱི་གྲུབ་མཐའ་དག་དང་། ཡང་ན་སྐབས་དེའི་བོད་ཀྱི་ཆོས་ལུགས་ཀྱི་གནས་ཚུལ་ཕྲ་
ཞིང་ཞིབ་པར་བརྗོད་ཡོད་པས་དེ་འདྲའི་རྣམ་དཔྱོད་དང་བློ་གྲོས་སྤོབས་པ་འདི་ལྟ་བུ་
མངོན་པ་ཞིག་ཤིན་ཏུ་དཀོན། དེང་གི་སྐད་ཆས་བཤད་ན་དུས་རབས་ཀྱི་རང་བཞིན་དང་
166



གངས་སེང་འཚོལ་བ།
མི་རིགས་ཀྱི་རང་བཞིན་ཡང་གསལ་བོར་ཐོན་འདུག
ཁོང་གི་གསུང་གང་ན་ཡང་ནང་བསྟན་གྱི་གཞི་ལམ་འབྲས་གསུམ་ལག་མཐིལ་དུ་
འགྲེམ་པའི་རོལ་རྩེད་ལྟ་བུའི་ཁྱད་ཆོས་ཤིན་ཏུ་མང་། དེ་ལ་བལྟས་ན་གཞུང་ལུགས་ཀྱིས་
ཁོང་གི་སྙན་ངག་ལ་ཤུགས་རྐྱེན་ཆེ་བ་ཤེས་ཐུབ། དེ་ཡིས་ཤེས་ཐུབ་པ་ནི་ཁོང་གི་སྙན་ངག་
དག་ནི་སྙན་འགྱུར་དང༌། སྤྱིར་བཏང་གི་འཚོ་བ་ཞིག་མ་ཡིན་པར་ལྟ་བ་སྲོག་ཏུ་བྱས་པའི་
སྙན་ངག་ཡིན་པ་ཤེས་ཐུབ། སྤྱིར་བཏང་དུ་བཤད་ན་ལྟ་བ་སྲོག་ཏུ་བྱས་པའི་སྙན་ངག་དེ་
རིགས་ལ་ཀློག་པ་བོ་དེ་འདྲ་མེད་ཀྱང་ཡོད་པ་ནི་མཁས་པ་འབའ་ཞིག་ཡིན་པས་ཁོང་གི་
སྙན་ངག་ནི་མཁས་པའི་སྙན་ངག་དང་། ཁོང་ནི་རྟོགས་པ་མཐོན་པོའི་སྙན་ངག་པ་འབའ་
ཞིག་ཡིན་པ་ལས་ཕལ་བའི་སྙན་ངག་པ་དང་། རང་ག་བའི་སྙན་ངག་ཅིག་མ་རེད་ཅེས་
བཤད་ན་ཆོག་
ཁོང་གི་སྙན་ངག་ལ་སྤྱི་ཆ་ནས་ཁྱད་ཆོས་ཤིག་ཡོད་པ་ནི་བྱ་དཀའི་རྒྱན་དང་། ཟུང་
ལྡན་གྱི་རྒྱན། མིང་ཡིག་སྟོར་བ། ཀ་ཕྲེང་སྤེལ་བ་སོགས་སྒྲ་རྒྱན་གྱི་རིགས་ཤིན་ཏུ་མང་། སྒྲ་
རྒྱན་དེ་རིགས་ནི་ཧོབ་ཀྱིས་བལྟས་ན་ཐ་སྙད་ཚིག་གི་རོལ་རྩེད་ཅིག་ཏུ་མཐོང་མོད། རོལ་
རྩེད་འདི་ནི་ངག་ལ་བྱས་པའི་རོལ་རྩེད་ཅིག་ལས་སྣང་བ་གང་དྲན་གྱི་རོལ་རྩེད་ཅིག་
གཏན་ནས་མིན། སྙན་ངག་ལ་མི་མཁས་ཤིང་ཚིག་གི་རྒྱན་གྱི་ཕ་རོལ་ཏུ་མ་སོང་ན་འདི་ལྟ་
བུའི་རོལ་རྩེད་གཏན་ནས་མི་འཁྱོངས་ལ་རོལ་ན་ཡང་བྱིས་པའི་རོལ་ཙམ་དུ་ཟད། དེ་བས་
སྙན་ངག་གི་རོལ་དབྱངས་ཀྱི་ཁྱད་ཆོས་འདོན་པ་ལ་རོལ་རྩེད་འདི་རིགས་ནི་ངེས་པར་
དགོས་པ་ཞིག་སྟེ་ཁོང་གི་སྙན་ངག་ལས་རོལ་རྩེད་འདི་རིགས་མངོན་པ་ནི་རོལ་དབྱངས་
བརྗིད་པོ་ཞིག་གི་ཁྲོད་དུ་འཇའ་ཚོན་འཁྱུག་སེ་ཤར་བ་དང་མཚུངས།
ཁོང་གི་བྱ་དཀའ་བ་ནི་ཀ་ཕྲེང་གི་ལམ་ནས་སྤེལ་ཅིང་། ཚིག་གི་འགྲོས་མཉམ་ཞིང་
སྡེབ་ལེགས་པ་ཞིག་རེད། སྤྱིར་སྙན་ངག་གི་བྱ་དཀའ་བ་སྤེལ་དུས་སྙན་ངག་པ་རང་གི་རྩོམ་
ག ཤིས་ཉམས་འགྲོ། གལ་ཏེ་ཇི་ལྟར་སྤེལ་ཀྱང་རྩོམ་གཤིས་མི་ཉམས་ཤིང་རང་ཚུགས་མི་
འཆོར་བ་ཞིག་ཡིན་ཚེ་ད་གཟོད་སྙན་ངག་གི་ཕ་རོལ་ཏུ་སོན་པ་ཡིན་ཞེས་བཤད་ན་འགྲིག
167



ཤེས་རབ་ཀྱི་ཚོམས།
ཁོང་ནི་རྗེ་བླ་མ་བཞིན་སྙན་ངག་གི་བྱ་དཀའ་བ་གང་ཞིག་སྤེལ་ཀྱང་རང་གི་རྩོམ་གཤིས་ལ་
འགྱུར་བ་གཏན་ནས་མི་འདུག དཔེར་ན། ཀུན་ཏུ་བཅུ་དྲུག་ཟུང་ལྡན་མྱུར་བསྒྲུབས་
མཐུས། །ཕུལ་བྱུང་སྐུ་གསུང་ཐུགས་གསུམ་རྒྱུད་དུ་འཛུམ། །ཞེས་པ་ལྟ་བུ་ཡིན། དེ་བཞིན་
ཟུང་ལྡན་རྒྱུན་སྤེལ་ན་ཡང་རང་ལ་ཐུན་མོང་མ་ཡིན་པའི་ཁྱད་ཆོས་ཡོད་ཅིང་། དེ་དག་
བཀླགས་པས་མི་བདེ་བའི་ཉམས་སྣང་ཅི་ཡང་མི་འབྱུང་བ་མ་ཟད་གང་ལ་གང་འཚམ་
གྱིས་ཕྲའི་ནང་དུ་གཡུ་སྤྲད་པ་ཇི་བཞིན་ཤིན་ཏུ་འབྱོར།
དགག་ཡིག་དག་ཏུ་ཐོན་པའི་སྙན་ངག་མང་བོ་ཞིག་ནི་ང་རྒྱལ་དང་། ཕ་རོལ་ཟིལ་
གནོན་པའི་སྤོབས་པས་ཁེངས་འདུག་ཅིང་། ཕ་རོལ་བ་རྨེག་མེད་དུ་གཞོམ་པའི་ཉམས་ཏེ་
མཁས་གྲུབ་རིན་པོ་ཆེའི་གསུང་ཉམས་ཀྱིས་ཤུགས་ཆེ། དེ་ནི་མི་ཤེས་པ་དག་ལ་མཚོན་ན་
ཁོང་གི་གསུང་ལ་ཡི་ག་མེ་ཞིམ་པ་ཞིག་ཏུ་བྱས་ཡོད་ན་ཡང་མཁས་པ་དག་ལ་མཚོན་ན་དེ་
ནི་ཀུ་རེ་གཏམ་གྱི་ཤགས་འགྱེད་ཅིག་ལས་མ་འདས་ཤིང་ཀུ་རེ་དེ་ལས་ཀྱང་ཁོང་གི་མཁས་
པ་དག་ལ་ངོམ་དུ་རེ་བའི་རྣམ་དཔྱོད་ཅིག་མངོན་འདུག
སྤྱིར་ན་སྙན་ངག་པ་ཞིག་གི་རྩོམ་གཤིས་ལས་སྙན་ངག་པའི་གཤིས་ཀ་མཚོན་
དཀའ་ན་ཡང་གཏན་ནས་མཚོན་མི་ཐུབ་པ་ཞིག་གཏན་ནས་མིན། སྙན་ངག་པ་ཞིག་ལ་
དྲག་འཇམ་གྱི་རྩོམ་གཤིས་དུ་མ་འབྱུང་ངེས་པ་རྗེ་རིན་པོ་ཆེའི་གསུང་གིས་མཚོན་ཐུབ་ན་
ཡང་ཁོང་གི་སྙན་ངག་ནི་དེ་དག་ལ་ཐད་ཀར་འབྲེལ་མེད་པར་རང་གི་གཤིས་ཀ་དང་
འབྲེལ་ཡོད། དེ་བས་ཁོང་གི་སྙན་རྩོམ་ཀློག་པའི་ཚེ་ཕལ་ཆེར་ཁོང་ཉིད་ཀློག་པ་ལྟ་བུའི་ཚོར་
སྣང་སྟེར།
རྩོམ་ཡོངས་ནས་བལྟས་ན་ཁོང་ནི་ཁ་ཚོད་ཅན་གྱི་གཞུང་དྲང་ཞིག་དང་། མཁྱེན་
རྒྱ་ཆེ་བའི་ང་རྒྱལ་ཅན་ཞིག་ཡིན་པ་ཡང་མཐོང༌། ཞིབ་ཏུ་བཀླགས་ན་ཁོང་ནི་ཁ་ཚུབ་ན་
ཡང་བསམ་པ་ལ་ལྷད་འདྲེས་མེད་པའི་ཉམས་ཤིག་ཀྱང་མངོན། དེ་བས་ཁོང་གི་རྩོམ་
གཤིས་ནི་བརྗོད་བྱ་དང་འབྲེལ་བ་མ་ཡིན་པར་རང་གཤིས་དང་བསྟུན་པའི་རྩོམ་གཤིས་
རེད།
A/
168



གངས་སེང་འཚོལ་བ།
རྩོམ་ཡོངས་སུ་དཔེ་རྒྱུན་ཉུང་ལ་གཟུགས་རྒྱན་མང་། ཁོང་གི་དམིགས་བསལ་གྱི་
ཁྱད་ཆོས་ཀྱང་རྒྱུན་བཀོལ་སྟངས་དང་ཚིག་གི་རྒྱན་སྦྱོར་ལས་ཐོན་འདུག སྡེབ་སྦྱོར་ལ་
དམ་པའི་ཉམས་ཡོད་ལ་ཚིག་སྦྱོར་ལ་བརྗིད་པའི་ཤོམ་ཆེ།
གཞན་ལ་དམའ་འབེབ་དང་ཟུར་ཟ་ལ་དགྱེས་མོད་དེ་ཡང་ཁ་རི་ཁ་ཐུག་ཡིན། དེ་
བས་ཟུར་ཟ་དག་ཀྱང་ཟུར་ཟ་རུ་མ་སོང་བས་དམའ་འབེབ་ཏུ་སོང་འདུག འདི་ནི་ཁོང་གི་
ཐུགས་རྒྱུད་དྲང་བོའི་ཚུལ་ལས་མ་འདས།
ཁོང་གི་ཐུགས་རྒྱུད་དྲང་མོ་དེ་རྣམ་དཔྱོད་ཀྱིས་གྲུབ་ན་ཡང་། རྣམ་དཔྱོད་དེ་ནི་
ཆོས་ལ་དཔྱོད་པའི་རྣམ་དཔྱོད་དེ་འདྲ་མི་འདུག་པ་ཁོང་གི་སྙན་ངག་དག་ལས་གསལ་
བོར་མངོན་འདུག ཁོང་གི་ཆབ་སྲིད་སྐོར་གྱི་སྙན་རྩོམ་ལ་བལྟས་ན་དེ་དག་ནི་སྐབས་དེའི་
ལྷད་མེད་ཀྱི་དད་གུས་ལས་སྐྱེས་པ་ཡིན་ཀྱང་། དད་གུས་དེ་ནི་སྐབས་དེའི་དྲིལ་བསྒྲགས་
ལས་སྐྱེས་པ་ལས་དགེ་ཆོས་ལྟར་དོགས་པ་ཟ་བའི་ཉམས་ཅི་ཡང་མི་འདུག དེ་ལ་བལྟས་ན་
ཁོང་གི་དྲིལ་བསྒྲགས་དེའི་མདུན་དང་རྒྱབ་ལ་ཅི་ཡང་མ་དཔྱད་པར་དད་གུས་བྱས་པ་
ཙམ་སྟེ་དེ་དག་ནི་མའོ་ཙེ་ཏུང་དང་། ཤཱཀྱ་ཐུབ་པ་དབྱེར་མེད་དུ་བཤད་པ་དེ་དག་ལ་
བལྟས་ན་གསལ་བོར་ཤེས་ཐུབ་པ་རེད།
གོང་འོག་ཀུན་ཏུ་བསྟན་པ་སྙིང་ལ་བརྣགས་ཤིང་། ཕ་ཡུལ་དང་དགོན་སྡེ་ལ་ཞེ་
དུང་། བུ་སློབ་དང་གཉེན་ཉེ་ལ་ཡིད་འཁྲེང་བ། བསྟན་པའི་ལ་རྒྱ་སྙིང་དུ་འཛིན་པ་སོགས་
ཁོང་གི་ལུས་ངག་ཡིད་གསུམ་དུ་ཆུ་བོ་བཞིན་རྒྱུ་བཞིན་པ་ཡང་མཐོང་ཐུབ།
གོང་གི་འདི་ནི་ཁོ་བོ་བྲེལ་བའི་ཁྲོད་ནས་འཁྱུག་ཙམ་བལྟས་པ་ཙམ་ལས་ཉིད་ཀྱི་
ཐུགས་དགོངས་བསྐང་ཐུབ་དཀའ་ན་ཡང་ཉིད་ཀྱི་འདུན་པ་ཇི་བཞིན་ཕུལ་བ་ལ་དགོངས་
འགལ་མེད་པར་ཞུ།
169



ཤེས་རབ་ཀྱི་ཚོམས།
ཡེ་ཤུའི་འཁྲུངས་སྐར་གྱི་རྟེན་འབྲེལ་ཞུ་ཚིག་ལས་བསླངས་པའི་
བསམ་
མ་གཞིག
“ཀྱེ་གྲོགས་པོ་དགོངས་པ་མ་ཚོམས། ཁྱོད་ནང་བ་ཞིག་ཡིན་ལ་ང་ཡང་ནང་བ་
ཡིན་པའི་ཆ་ནས་ངས་ཁྱོད་ཀྱི་ཤིས་ཚིག་འདིར་དང་ལེན་བྱེད་མི་ཐུབ།
འདི་ནི་གྲོགས་པོ་ཞིག་གིས་ང་ལ་བསྐུར་བའི་ཡེ་ཤུའི་འཁྲུངས་སྐར་གྱི་རྟེན་འབྲེལ་
ཞུ་ཚིག་གི་ལན་དུ་བཤད་པ་ཡིན། ངའི་སྐད་ཆ་འདིར་ཡ་རབས་ཀྱི་སྤྱོད་སྟངས་བྲལ་ཞིང་
ཁོག་རྒྱ་ཆུང་བའི་རང་རྟགས་ཀྱང་མངོན་སྲིད་མོད། ང་ལ་མཚོན་ན་འདི་ནི་གནས་ལུགས་
དང་ལྡན་པའི་སེམས་གཏམ་ཞིག་ཡིན།
ཉིན་འདིར :s, 194:ཞེས་པའི་ཤིས་ཚིག་གིས་ངའི་ཁ་པར་དང་ངའི་མིག་ཟུང་ལ་
ཁོམ་པ་ཞིག་གཏན་ནས་མི་སྟེར། རེད་དེ། དེ་རིང་སྤྱི་ལོ 206 ལོའི་ཟླ 12 པའི་ཚེས 25 རེད།
སྤྱིར་ན་ངས་ཉིན་འདི་ལ་དོ་སྣང་བྱས་མ་མྱོང་ལ་བྱེད་ཀྱང་མི་སྲིད་མོད། གྲོགས་པོ་དག་
གིས་འདི་ལྟར་ཁ་གཡང་རྒྱུན་ཆད་མེད་པས་ང་ལ་དབང་མེད་དུ་བསམ་གཞིག་ཅིག་
བསླངས་བྱུང་།
སྐབས་འདིར་ང་རླངས་འཁོར་དུ་འགྲོ་བཞིན་ཡོད། ཁ་ལོ་བ་ན་གཞོན་དེས་ང་ལ་
བ་ཞིག་བཏོན་བྱུང་། ༣:E }iཞེས་པ་ཅི་རེད། ངས་སྔོན་ཆད་ཐོས་མ་མྱོང་ནའང་ན་ནིང་ཟི་
ལིང་ལ་སོང་དུས་ནང་མ་ཁང་གིས་དུས་སྟོན་འདི་ལ་རོལ་བཞིན་འདུག ཁོ་ཚོས་སྡོང་བོ་
བཟོས་ཤིང་ཡང་ལཱ་བསྒྲོན་ནས་མགོ་ལ་ཤོག་བུའི་ཞྭ་མོ་ཞིག་གྱོན་ནས་གླུ་དབྱངས་ཅི་ཞིག་
ལེན། རྒན་པོ་ལྭ་བ་དམར་བོ་གྱོན་པ་ཞིག་ཀྱང་འདུ་ག བོད་པ་ཚོས་དགའ་སྤྲོ་ཆེན་པོས་
རོལ་བཞིན་འདུག་པས་ང་ཚོས་ཅི་ཡིན་མ་ཤེས་ན་ཡང་སྤྲོ་བ་ཆེན་པོས་རོལ་བ་ཡིན་ཟེར།
ངོ་མ་རི་བོང་ཅལ་འདྲོགས་རེད། རི་བོང་ཅལ་འདྲོགས་ཀྱིས་མཚོན་པ་ནི་རང་
ཚུགས་མེད་པ་དེ་རེད། རང་ཚུགས་མེད་པ་དེ་མཐར་གཏུགས་ན་ཤེས་ཡོན་མེད་ཅིང་མི་
17)



གངས་སེང་འཚོལ་བ།
རིགས་ཀྱི་རིག་གནས་ཀྱི་རིན་ཐང་ལ་རྒྱུས་མེད་ཅིང་མི་རིགས་དང་རིག་གནས་བར་གྱི་
འབྲེལ་བ་སྣང་མེད་དུ་བཞག་པ་དེ་མཚོན་པ་རེད། དེ་བས་བདག་ལ་དེའི་སྐོར་ཅུང་ཟད་
ཅིག་གསལ་བཤད་བྱེད་པའི་འདོད་པ་སྐྱེས།
ཡེ་ཤུའི་འཁྲུངས་སྐར་ནི་ཆོས་ལུགས་ཆེན་པོ་གསུམ་གྱི་གྲས་ཏེ་ཡེ་ཤུའི་ཆོས་ལུགས་
ཀྱི་སྟོན་པ་ཡེ་ཤུའི་མ་ཤུ་ཀའི་འཁྲུངས་སྐར་རེད། 《དམ་པའི་གསུང་རབ》 དུ་ཁོང་སྐུ་
འཁྲུངས་པའི་ཉིན་མོ་གསལ་བོར་བཤད་མེད་ཀྱང་ཆོས་ཚོགས་མང་ཆེ་བས་ཟླ 12 པའི་ཚེས་
ལྔ་ཉིན་འཁྲུངས་སྐར་དུ་བརྩིས་ནས་རྗེས་དྲན་བྱེད། ཉིན་འདིར་ཡེ་ཤུའི་ཆོས་དད་པ་ཚོས་
འཁྲུངས་སྐར་གྱི་སྡོང་བོ་བཟོ་ཞིང་གྲོགས་པོའམ་ཁྱིམ་མིར་བཀྲ་ཤིས་བདེ་ལེགས་ཞུ་བ་དང་
འཚམས་འདྲི་ལེགས་སྐྱེས་འབུལ་བ། འཁྲུངས་སྐར་གྱི་བགྲེས་པོར་བརྫུས་ནས་བྱིས་པ་
ལེགས་སྐྱེས་སྟེར་བ་སོགས་བྱེད།
ཡེ་ཤུའི་ཆོས་པའི་ངོས་ནས་བཤད་ན་དུས་ཆེན་འདི་རིན་ཐང་བྲལ་བའི་དུས་ཆེན་
ཞིག་ཡིན་ལ་ངེས་པར་རོལ་དགོས་པའི་དུས་ཆེན་ཞིག་ཀྱང་ཡིན། ཡིན་ནའང་ཆོས་ལུགས་
གཞན་པ་དག་གི་ངོས་ནས་བཤད་ན་དེ་ལ་བརྩི་མཐོང་བྱ་དགོས་པ་ཙམ་ལས་རིན་ཐང་ཅི་
ཡང་ཡོད་མི་སྲིད། ནང་བསྟན་གྱི་དུས་ཆེན་དག་ཀྱང་ཡེ་ཤུའི་ཆོས་ལུགས་ཀྱི་ངོས་ནས་
བཤད་ན་དེ་འདྲར་ཁོ་ནར་ཟད་དོ། །གནས་ལུགས་འདིས་མི་སུ་ཡིན་རུང་རང་གིས་དད་པ་
མི་བྱེད་པའི་ཆོས་ལུགས་དེར་བརྩི་བཀུར་བྱེད་པ་ནི་ཆེས་གལ་ཆེན་པོ་ཞིག་ཡིན་མོད།
ལུགས་གཞན་ལ་བརྩི་འཇོག་གི་ཁྲོད་དུ་རང་གིས་དད་པ་བྱེད་པའི་ཆོས་ལུགས་དེའི་གོམས་
སྲོལ་བརྩི་འཇོག་བྱེད་པ་ནི་དེ་བས་ཀྱང་གལ་ཆེ་བ་ཞིག་ཡིན་པ་གསལ་བོར་བསྟན་ཡོད།
དེ་བས་བོད་པ་ཚོ་སྟེ་ལྷག་པར་ནང་བ་སངས་རྒྱས་ལ་དད་པ་བྱེད་པའི་བོད་པ་ཚོས་
ཅིའི་ཕྱིར། ཅི་ལ་ ཅིའི་སླད་དུ་ཡེ་ཤུའི་འཁྲུངས་སྐར་ལ་རོལ་དགོས་པ་ཡིན་ནམ། འདིར་
རོལ་བའི་དོན་སྙིང་ཅི་ཞིག་ཡོད་དམ།
འདི་ནི་ཆོས་ལུགས་ཀྱི་དུས་སྟོན་ཞིག་ལས་ནང་བ་དག་གིས་འདི་ལ་རོལ་ཆོག་མིན་
དེ་མ་ཡིན་པར་ཆོས་ལུགས་ཀྱི་དགོངས་དོན་ལས་འདི་ལ་རོལ་ཆོག་མིན་ལ་བལྟ་དགོས་པ་
ཡིན། འདི་ལ་ཆབ་སྲིད་དང་ཁྲིམས་ལུགས། འགྲོ་བ་མིའི་ཐོབ་ཐང་སོགས་ལས་ཅི་ཡང་
བཤད་ས་མི་འགྲོ་སྟེ་མཐར་གཏུགས་དེ་ནི་རེག་གནས་ཀྱི་གནད་དོན་ཞིག་ཡིན་པའི་རྐྱེན་
171



ཤེས་རབ་ཀྱི་ཚོམས།
གྱིས་རེད།
ནང་བ་ཞིག་ཡིན་ན་སྐྱབས་འགྲོའི་བསླབ་བྱ་བརྩི་དགོས་པས་ཕྱི་རོལ་པའི་བསྟན་
པ་དང་སྟོན་པ་སྐྱབས་གནས་སུ་ཁས་ལེན་མི་ཆོག་ལ་གྲོགས་མུ་སྟེགས་པ་ལ་འགྲོགས་
འདྲིས་བྱེད་པ་དང་དེ་དག་གི་སྤྱོད་ལམ་དང་ལེན་བྱས་མི་ཆོག འདི་ནི་སྐྱབས་འགྲོའི་
བསླབ་བྱས་གཏན་ལ་ཕབས་པས་འདི་ལས་བདའ་ན་ཉེས་པ་དང་ཉེས་པའི་གཡང་ལས་མི་
ཐར།
འོ་ན། ཡེ་ཤུའི་ཆོས་ལུགས་ཕྱི་རོལ་པའི་བསྟན་པ་ཡིན་ནམ། མུ་སྟེགས་པ་ཡིན་ནམ་
འདི་ལྟར་བཤད་པ་ལ་ཆོས་ལུགས་ཀྱི་ཕྱོགས་ལྷུང་དང་མཁྲེགས་འཛིན་གྱི་མཐོང་ཆུང་མེད་
དམ། ཞེས་འགའ་རེས་དོགས་པ་བྱེད་སྲིད་མོད། མིན་ཏེ་དེ་ནི་གཞུང་ལུགས་དང་མཐུན་
པའི་ལྟ་ཚུལ་ཞིག་ཡིན་པས་མཁྲེགས་འཛིན་དང་ཕྱོགས་ལྷུང་། མཐོང་ཆུང་གི་དྲི་མ་ཙམ་
ཡང་མེད་དོ། །གལ་ཏེ་གཞུང་ལུགས་ཀྱི་ལྟ་བ་ལ་ཕྱོགས་ལྷུང་གི་ལྟ་བར་བཤད་ན་དེ་ནི་
གཞུང་ལུགས་དང་ཕྱོགས་ལྷུང་ལ་གོ་བ་མ་ཆགས་པ་ཙམ་དུ་ཟད་དོ། །དེ་ཡང་འདི་ཡིན་ཏེ་
དཀོན་མཆོག་གསུམ་ལ་སྙིང་ཐག་པ་ནས་སྐྱབས་གནས་སུ་ཁས་མི་ལེན་པའི་གང་ཟག་དེ་
ཕྱི་རོལ་པ་ཡིན་པ་ནང་བའི་རིག་པའི་གཞུང་ལུགས་ཀྱིས་ཐག་བཅད་པ་རེད།
ངས་འདི་ནས་སྟབས་བདེ་བའི་དཔེ་འཇོག་ཅིག་བྱ་སྟེ། གལ་ཏེ་ཁྱོད་རང་ཁ་ཆེའི་
ཆོས་ཁང་དུ་སོང་ནས་ཕྱག་འཚལ་བར་བསྐུལ་ན་ཁྱོད་ཀྱིས་དང་ལེན་བྱེད་སྲིད་དམ།
བསམ་ན་ཁྱོད་ཀྱིས་དང་ལེན་བྱ་རྒྱུ་མ་རེད། འོ་ན་དེའི་རྒྱུ་མཚན་ཅི། དེ་ནི་ཁོ་ཚོའི་ཆོས་
ལུགས་ཀྱི་བྱེད་སྒོ་ཞིག་ཡིན་པའི་རྐྱེན་གྱིས་ཨེ་རེད། ཡེ་ཤུའི་འཁྲུངས་སྐར་དུ་དེ་ལྟ་བུའི་བྱེད་
སྒོ་མེད་དམ། འོ་ན་ཡེ་ཤུའི་འཁྲུངས་སྐར་འདི་རྩེད་མོ་དང་འབྲེལ་ཡོད་པས་ཡིན་ནམ།
གལ་ཏེ་ཁ་ཆེའི་ཆོས་ཁང་རྩེད་མོ་དང་འབྲེལ་ནས་ཕྱག་འཚལ་བར་བསྐུལ་ན་ཁྱོད་ཀྱིས་ཅི་
ཞིག་བྱེད་དམ། ཡང་ན་ཆོས་ལུགས་ཀྱི་ངོས་ནས་ཡེ་ཤུའི་བྱེད་སྒོ་དང་ཁ་ཆེའི་བྱེད་སྒོ་ལ་
ཁྱད་པར་ཡོད་དམ།
དབྱིན་ཡིག་དགེ་རྒན་ཞིག་གིས་ཁོ་ལ་གྲོགས་མོ་ཡེ་ཤུའི་ཆོས་སྤེལ་མཁན་ཞིག་ཡོད་
ཟེར། འཁྲུངས་སྐར་ཉིན་མོར་མོའི་ཁྱིམ་ལ་སོང་དུས་མོས་བོད་ཀྱི་སློབ་གཉེར་མ་མང་བོ་
ཞིག་དང་མཉམ་དུ་འཁྲུངས་སྐར་ལ་རོལ་བཞིན་འདུག་ལ་ཡེ་ཤུ་མས་སློབ་སྟོན་གྱི་འོག་ཏུ
172



གངས་སེང་འཚོལ་བ།
ཡེ་ཤུའི་ཆོས་ལུགས་ཀྱི་ཆོ་ག་འདོན་བཞིན་འདུག ངས་ཅི་ཡང་མ་བཤད། རྗེས་སུ་ངས་དེ་
ཚོར། ཁྱོད་ཚོ་ཡེ་ཤུའི་ཆོས་ལུགས་ལ་ཞུགས་སམ་ཞེས་དྲིས་པར་ཚང་མས་ཞུགས་མེད་ཟེར།
འོ་ན་ཁྱོད་ཚོས་ཅིའི་ཕྱིར་ཡེ་ཤུའི་ཆོས་འདོན་པ་ཡིན་ནམ་ཞེས་དྲིས་པས་ཁོ་མོ་ཚོའི་གདོང་
བ་དམར་བོར་གྱུར་ནས་ཅི་ཡང་བཤད་རྒྱུ་མི་འདུག་ཟེར།
དེང་སང་བོད་ལ་རོགས་སྐྱོར་བྱེད་མཁན་གྱི་ཕྱི་གླིང་བའི་ནང་དུ་བརྒྱ་ཆའི་ལྔ་བཅུ་
ཡེ་ཤུའི་ཆོས་སྤེལ་མཁན་ཡིན་ཟེར། ཨ་རི་བ་ཞིག་གིས་བཤད་པ་ལྟར་ན་ཟི་ལིང་གི་ཁ་ཧྥེ་
འཐུང་ས་དང་། དབྱིན་ཇིའི་དགེ་རྒན། བོད་ཡིག་སྦྱོང་མཁན་གྱི་ཕྱི་གླིང་བ་མང་ཆེ་བ་ཡེ་
ཤུའི་ཆོས་སྤེལ་མཁན་ཡིན། གལ་ཏེ་བྱིས་པ་ཞིག་ཁྲིད་ནས་ཡོང་ཡོད་པ་ཞིག་ཡིན་ན་ཕལ་
ཆེར་ཆོས་སྤེལ་མཁན་ཡིན་པར་ཁ་ཚོན་བཅད་ཆོག དེ་བས་འཁྲུངས་སྐར་ནི་ཁོ་ཚོའི་བྱེད་
ཐབས་གལ་ཆེན་ཞིག་ཡིན་ཟེར།
ཁ་ན་ཌའི་བོད་རིགས་བུ་མོ་ཞིག་གིས་མོ་བོད་ཀྱི་སློབ་གྲྭ་ཆེན་མོ་ག་གེ་མོའི་ནང་དུ་
ཕྱི་གླིང་བ་དང་བོད་ཀྱི་སློབ་མའི་འབྲེལ་འདྲིས་མཐོང་དུས་མོ་ཧ་ལས་སོང་ཟེར། འདི་ཚོ་
བོད་ལ་ཤ་ཚ་ནས་ཡོང་བ་མ་རེད། བོད་ལ་བསླུ་བྲིད་བྱེད་པའི་ཆེད་དུ་ཡོང་བ་རེད། ཁོ་ཚོའི་
སྒོར་མོ་དང་འཛུམ་མདངས། མཛའ་བཤེས་བཅོས་མ་དེ་དག་གིས་བོད་མིའི་དད་པ་ཉོ་
བར་ཡོང་བ་རེད། སྒོར་མོའི་མདུན་དུ་བོད་རིགས་སློབ་མའི་རང་ཚུགས་འཆོར་བ་འདི་ཅི་
ཞིག་རེད་ཨང་། ཕྱི་གླིང་བའི་དགེ་རྒན་ག་གེ་མོས་རང་གི་བོད་རིགས་སློབ་མ་ཆོས་སྤེལ་
མཁན་དག་ལ་འབྲེལ་འདྲིས་བྱེད་དུ་མི་འཇུག འདི་ནི་ངོ་མ་བོད་ལ་ཤ་ཚ་བ་རེད་ཟེར།
མོ་ནི་ཡེ་ཤུའི་ཆོས་ལ་མི་དད་པའི་ཕྱི་གླིང་བ་བོད་མི་རིགས་ཀྱི་དོན་དུ་ཧུར་བརྩོན་
བྱེད་མཁན་ཞིག་ཡིན། མོས་བོད་ཀྱི་ནང་མ་ཁང་དག་གི་བྱ་སྤྱོད་དེ་མཐོང་དུས་སེམས་ལ་ཅི་
འདྲ་ཞིག་འཆར་རམ། ཡིན་ནའང་། མོས་བོད་རིགས་སློབ་མ་དག་སྒོར་མོའི་མདུན་དུ་རང་
ཚུགས་འཆོར་འགྲོ་ཟེར་ན་ང་གཏན་ནས་ཡིད་མི་ཆེས། མོའི་མིག་ལམ་དུ་བོད་ཀྱི་སློབ་མ་
འགའ་ལ་དེ་འདྲ་བ་བྱུང་ཡོད་པའང་མོས་མཐོང་བའི་དོན་དངོས་ཡིན་པ་ཁས་མི་ལེན་ག་
མེད་རེད། གཙོ་བོ་ང་ཚོས་དབྱིན་ཇིའི་སྐད་ཡིག་སྦྱོང་དུས་དེ་དག་ལ་འབྲེལ་འདྲིས་མི་བྱེད་
ཀ་མེད་ཅིག་ཆགས་འདུག་པའང་དོན་དངོས་ཡིན་ལ་དེ་དག་གི་ཆོས་ལུགས་དང་གོམས་
སྲོལ་ལ་བརྩི་འཇོག་བྱ་དགོས་པའང་སྨོས་མེད་ཡིན་རུང་། བརྩི་འཇོག་དེ་རང་ཚུགས་མ་
173



ཤེས་རབ་ཀྱི་ཚོམས།
ཡལ་བའི་སྒོ་ནས་བྱེད་པ་ལས་རང་
ང་ཚུགས་དེ་རང་ཉིད་ཀྱི་གནས་སྐབས་ཀྱི་དགོས་མཁོ་ལ་
བརྗེས་ན་རང་ཉིད་བོར་བ་ཉིད་དོ། །
ང་ཟི་ལིང་དུ་སོང་ཐེངས་ཤིག་ལ་བོད་ཀྱི་སློབ་ཆེན་སློབ་མ་འགས་ང་བཙལ་ནས་
ཡོང་། དེ་དག་དབྱིན་ཇིར་སྦྱོང་མཁན་དག་ཡིན་པས་ཕྱི་གླིང་བའི་ཆོས་སྤེལ་མཁན་ལ་
འབྲེལ་འདྲིས་བྱེད་དུས་དཀའ་ངལ་མི་ཉུང་བ་ཞིག་ཏུ་འཕྲད་འདུག དཔེར་ན་ཟས་ཟ་
སྐབས་དང་ཡེ་ཤུའི་དུས་སྟོན་སྐབས་དེ་དག་ཏུ་ཆོས་འདོན་དགོས་པས་ཡེ་ཤུའི་ཆོས་གཏན་
ནས་འདོན་མི་འདོད་ལ་ཁ་རོག་བསྡད་ན་དོགས་མི་བདེ་བས་ཅི་ཞིག་བྱ་དགོས་སམ་ཞེས་
ཆོས་ལུགས་དང་འབྲེལ་བ་ཡོད་པའི་དྲི་བ་ཞིག་བཏོན་བྱུང་། ངས་བསམ་གཞིག་ཅུང་བྱས་
རྗེས་ཁྱོད་ཚོས་ནང་བའི་ཆོས་ལུགས་ཀྱི་མཆོད་པ་འབུལ་བྱེད་ཀྱི་ཚིག་བཏོན་ན་ལེགས་ཞེས་
བཤད་པས་ཁོ་དང་ཁོ་མོ་ཚོ་ཤིན་ཏུ་འཐད་པར་གྱུར་ཅིང་། རྗེས་སུ་བཤད་པ་ལྟར་ན་
གནད་དོན་དེ་བདེ་བླག་ཏུ་ཐག་ཆོད་སོང་ཟེར།
སྐབས་འདིར་ངའི་སེམས་ལ་བོད་རིགས་ཞིབ་འཇུག་སློབ་མ་ཞིག་གིས་བཤད་པའི་
སྐད་ཆ་དྲན་བྱུང་། ཁོ་དང་བོད་ཀྱི་རིག་གནས་སྦྱོང་བའི་ཕྱི་གླིང་བའི་བུ་མོ་ཞིག་ཡོད་པ་
གཉིས་ཀྱི་འབྲེལ་བ་ཧ་ཅང་བཟང་། འབྲེལ་བ་དེ་ཡང་ཁོ་ལ་མཚོན་ན་གྲོགས་པོའི་བར་གྱི་
འབྲེལ་བ་ཡིན། བུ་མོ་དེས་ཁོ་རང་ཨ་རི་སོགས་ཕྱིའི་རྒྱལ་ཁབ་གང་ཞིག་ཏུ་འགྲོ་བར་
འདེམས་སུ་འཇུག རྗེས་སུ་མོར་ཆ་རྐྱེན་ཞིག་ཡོད་པ་ནི་ཡེ་ཤུའི་ཆོས་ལ་དད་པ་བྱ་དགོས་པ་
དེ་རེད། མོས་ཁོ་ལ་བཟུང་བའི་འབྲེལ་བ་ནི་གྲོགས་པོའི་འབྲེལ་བ་མིན་པར་ཁོ་ལ་བསླུ་བྲིད་
གཏོང་བའི་ཆེད་ཡིན་པ་ད་གཟོད་ཤེས་ཟེར། དེ་ལས་སྐྲ་སེར་སྤྲེའུའི་རིགས་ལ་དོགས་ཟོན་
གྱིས། ཟེར་བ་དབང་མེད་དུ་དྲན་ཞིང་ད་དུང་མོས་ཐེངས་མང་བོར་ཁོའི་ཕ་ཡུལ་དུ་ཁྲིད་
ནས་ཡུལ་མིའི་གོམས་སྲོལ་ལ་ཞིབ་འཇུག་བྱ་རྒྱུའི་རེ་བ་བཏོན་པའང་ཡུལ་མི་དག་ལ་བསླུ་
བྲིད་གོ་སྐབས་ཤིག་འཚོལ་བའང་ཤེས་སོང་ཟེར། དེ་ནས་བཟུང་ཁོ་དང་ཁོ་མོ་བར་གྱི་
འབྲེལ་བ་དེ་མཇུག་བསྡུས་ཟེར།
དེ་ལྟ་བུའི་གནད་དོན་ཚབས་ཆེན་ཞིག་ཡིན་ནམ་ཞེ་ན། དེ་ནི་ངས་ཐག་གིས་བཅད་
པ་མ་ཡིན་པར་ནང་བསྟན་གྱི་གཞུང་ལུགས་ཀྱི་ངོས་ནས་ཡིན། ཡང་བོད་ཀྱི་ནང་མ་སོགས་
ཁེ་ལས་གཉེར་བ་དག་གིས་ཁོ་ཚོ་ནི་དཔལ་འབྱོར་གྱི་ཆེད་དུ་ཡིན་པ་ལས་འདི་ལ་ཆོས་
174



གངས་སེང་འཚོལ་བ།
ལུགས་དང་རིག་གནས་ཀྱི་གནད་དོན་ཞིག་མེད་ཟེར་ངེས་མོད། དཔལ་འབྱོར་གྱི་ཆེད་དུ་
དུས་སྟོན་དེ་དག་གཉེར་བ་ནི་དཔལ་འབྱོར་གྱི་ཆེད་དུ་རང་ཚུགས་བོར་བ་ཉིད་དོ། །ངས་
འདི་ནས་ཆེད་དུ་བཤད་འདོད་པ་ཞིག་ནི་བོད་ཀྱི་དུས་ཆེན་དག་བོད་ཀྱི་ཁེ་ལས་པ་དག་
གིས་བརྗེད་འདུག་པ་དེ་རེད། དཔལ་འབྱོར་གྱི་ཆེད་དུ་དུས་སྟོན་དང་དུས་སྟོན་དེ་དཔལ་
འབྱོར་གྱི་རྣམ་པ་ཅན་དུ་བསྒྱུར་དགོས་པ་ནི་རང་གི་རིག་གནས་ལ་བརྟེན་ནས་རང་གིས་
ཟ་མ་ཟ་བའི་ཐབས་ཤེས་གལ་ཆེན་ཞིག་ཡིན། དེ་བས་ངས་འདི་ནས་བོད་ཀྱི་ཁེ་ལས་པ་
དག་ལ་བླང་བྱ་ཞིག་གདོན་རྒྱུ་ནི་བོད་ལ་དུས་ཆེན་མང་བོ་ཞིག་ཡོད་པ་འདི་དག་དར་སྤེལ་
དུ་གཏོང་བ་ནི་ཤིན་ཏུ་ནས་ཀྱང་གལ་ཆེ་བ་ཞིག་ཡིན། དེ་དག་དར་སྤེལ་དུ་བཏང་ན་
གཅིག་ནས་མི་རིགས་རིག་གནས་དར་སྤེལ་བཏང་བ་ཡིན་ལ་གཉིས་སུ་མི་རིགས་རིག་
གནས་ལ་བརྟེན་ནས་རང་གིས་དཔལ་འབྱོར་གཉེར་བའི་ཐབས་ཤེས་ཤིག་རེད། གསུམ་ཏུ་
མི་རིགས་ཀྱི་དཔལ་འབྱོར་དེ་རིག་གནས་ཅན་དུ་བསྒྱུར་བའི་བྱེད་ཐབས་ཤིག་རེད། དེ་
བས་འདི་ནས་བོད་མི་ཡོངས་ཀྱི་བསམ་གཞིག་དང་དར་སྤེལ་དུ་གཏོང་དགོས་པ་ཞིག་རེད།
ངའི་སྐད་ཆ་འདི་ཐོས་རྗེས་ལ་ལ་མི་དགའ་བའང་སྲིད་མོད། འདི་ལྟར་བཤད་ན་
བདག་ནང་བསྟན་ལ་རྩེ་གཅིག་གིས་དད་པའི་རྐྱེན་གྱིས་ཡིན་སྲིད་མོད་འདི་ནི་ནང་བསྟན་
ལ་དད་པ་བྱེད་པའི་ནང་བ་བ་དག་ལ་བཤད་པ་ཡིན་པ་ལས་ནང་བསྟན་ལ་མི་དགའ་བ་
དག་ལ་འབྲེལ་མེད་དོན་གཞན་གྱི་སྐད་ཆ་ཞིག་ཡིན་པས་འདི་ཉིད་བཀླག་དགོས་དོན་ཡང་
གཏན་ནས་མེད། དེ་དག་སྔར་བཞིན་རང་གི་འདོད་པ་རྒྱ་ཡན་པའི་རྗེས་སུ་རྒྱུགས་ན་ཆོག་
པས་ཁོང་ཁྲོ་དོན་ཅི་ཡང་མེད་ནའང་རྒྱའི་ཁ་དཔེར། ཡེ་ཤུའི་ཆོས་པ་གཅིག་ཇེ་མང་དུ་སོང་
པས། རྒྱ་ནག་པ་གཅིག་ཇེ་ཉུང་དུ་བུད་སོང་། ( 1 - - ︽g# it, ༧རྒྱ.༤.41 41 / - ) ཞེས་པ་
འདིར་བསམ་གཞིག་ཅུང་བྱས་ན་ལེགས་སོ། །
གང་ལྟར་གཞན་པ པ་ངས་བསམ་པ་བཞིན་དུ་བསམ་པའི་ངེས་པ་མེད་མོད། ང་རང་
ཉིད་བོད་ཀྱི་ནང་བསྟན་པ་ལྷད་མེད་ཡིན་པའི་ཆ་ནས་དུས་སྟོན་དེ་དག་ལ་རོལ་འདོད་
གཏན་ནས་མེད་དོ། །འདི་ནི་ངའི་རང་གི་གྲོགས་པོ་དག་ལ་སྦ་གསང་མེད་པར་བཤད་པའི་
སྙིང་གཏམ་ཞིག་ཡིན།
175



ཤེས་རབ་ཀྱི་ཚོམས།
མིག་གཡས་ཞ་ར་དང་རྣ་གཡས་འོན་པ།
སློབ་དཔོན་དོར་ཞིས་མཁས་དབང་དགེ་ཆོས་ལ་དམའ་འབེབ་བྱས་པ་ལས་
འཕྲོས་པའི་བསམ་ཚུལ་འགའ།
དོ་དགུང་། ངས་ད་ལྟ་བ་ཀློག་གིན་ཡོད། དེ་ལས་སློབ་དཔོན་དོར་ཞིས་མཛད་པ་འི་
དགེ་ཆོས་ཀྱི་གདེང་འཇོག་མི་འདྲ་བ་གཉིས་བཀླགས་པ་ཡིན། སྔོན་ཆད་ངས་རྩོམ་ཡིག་དེ་
བ།ཉིས་བཀླགས་མྱོང་མོད་ཞིབ་བསྡུར་གྱིས་བཀླགས་པ་ད་རེས་ཡིན།
ང་རང་དབང་མེད་དུ་དགོད་བྲོ་བ་བྱུང་། བསྟོད་ན་བསྟོད་དྲགས་པ་དང་སྨད་ན་
སྨད་དྲགས་པ་འདིར་དགོད་བྲོ་བ་བྱུང༌། འདི་ལྟ་བུའི་དགོད་བྲོ་བ་ཞིག་སློབ་དཔོན་ཁོང་
གིས་དོན་འགྲུབ་རྒྱལ་གྱི་རྗེས་དྲན་དུའང་ཐེངས་གཅིག་མིན་པར་བྱུང་སྟེ་དགའ་ཞེན་
གཅིག་གིས་ཏེ་ལོ་བ་སོགས་ཀྱི་རྣམ་ཐར་འཁྱེར་འོང་ནས་དོན་འགྲུབ་རྒྱལ་གྱི་ཆང་དྲི་དང་
སྐྱོན་གྱི་དྲི་མ་འཕྱིད་བཞིན་པ་དེ་རེད།
ཨོ། རེད་དེ་། གཟུ་བོ་མིན་པའི་སུག་རྗེས་སུ་ཐམས་ཅད་སངས་རྒྱས་སུ་བསྒྲུབ་རྒྱུ་
ཡིན་ནམ། མི་ཞིག་ལ་སྐྱོན་མེད་པར་བསྒྲུབས་པ་དེས་མི་དེ་ལ་ཡོན་ཏན་ཡང་མེད་པར་
བསྒྲུབས་ཟིན།
སྨད་ཚུལ་དེ་ནི་དགའ་ཕྱོགས་ཤིག་ཡིན་ལ་དགའ་མ་དགའ་ཕྱོགས་དེར་འུར་ལོ་ང་
སེ་འགྲོ་བ་ཆོས་ཉིད་ཡིན། འུར་ལོང་སེ་འགྲོ་བ་དེས་གནས་ལུགས་ཟབ་མོ་ཞིག་ག་ལ་མཚོན་
ཐུབ་སྟེ་ཆགས་སྡང་དང་། ཕྱོགས་རིས། གཡམ་རྒྱུགས་ལ་མི་ཀུན་འཚིག་པ་ཟ་བ་སྨོས་མ་
དགོས།
ངོ་མ་སློབ་དཔོན་དོར་ཞིས་འུར་ཟིང་ཞིག་བསླངས་བྱུང་། རྨ་ཆུའི་བསམ་གཏན་
176



གངས་སེང་འཚོལ་བ།
ཟེར་བས་འཆོལ་མའི་དམར་འཛིང་འཁྱེར་ནས་དོར་ཞིའི་སྟེང་ལ་འཆོར། གཅོད་པ་ཀླུ་
རྒྱལ་གྱིས་མི་གཞི་ཞེས་པའི་ཡིག་ཆེན་ཞིག་སྦྱར་ནས་སློབ་དཔོན་དོར་ཞི་ལ་འཐབ་རྩོད་
བྱེད། ད་དུང་ཤར་དུང་རིའི་ཟུར་གསུམ་མ་དག་གིས་གཅོད་པའི་ངོ་ལོག་གི་སྙིང་སྟོབས་
བཟུང་ནས་སློབ་དཔོན་ལ་ངོ་ལོག་བྱེད།
གཟུ་བོ་མིན་པའི་དཔྱད་བརྗོད་ཅིག་གི་རྗེས་སུ་དཔྱད་བརྗོད་པ་ལོང་བ་སྐོར་ཞིག་
གིས་ཁུ་ཚུར་འཕྱར་ནས་དོར་ཞི་ཚང་ལ་འཆོར་གྱིན་འདུག ངའི་དགོད་བྲོ་བ་དེ་རིམ་
བཞིན་ངུ་བྲོ་བ་ཞིག་ཏུ་གྱུར།
ངོ་མ་བཤད་ན་འདི་དག་སུས་ཀྱང་དགེ་ཆོས་ངོས་ཟིན་མི་འདུག་ལ་བདེན་དྲང་
ལམ་ནས་དགེ་ཆོས་ཀྱི་ངོ་གདོང་སུས་ཀྱང་མཐོང་མི་འདུག
སློབ་དཔོན་དོར་ཞིའི་སྟེང་དུ་འཆོར་བཞིན་པ་འདི་དག་སུས་ཀྱང་ད་དུང མགོ་
བརྗོད་ལི་ཤིའི་མེ་ཏོག》 ལ་སེན་ཏོག་ཅིག་ཀྱང་བྱ་ཐུབ་ཀྱིན་མེད་ལ་སུས་ཀྱང་གནས་ལུགས་
ཀྱི་སྟེང་ནས་དེ་ལ་ལན་འདེབས་ཐུབ་མེད།
སློབ་དཔོན་དོར་ཞི་དངོས་གནས་མཁས་དབང་དགེ་ཆོས་ལ་དགའ་བཞིན་མེད་
ནའང་ཁོས་སྡིགས་མོ་དེ་ཁུངས་དང་འབྲེལ་བའི་སྒོ་ནས་བཤད་ཡོད་ལ་སྲོལ་རྒྱུན་རིང་
ལུགས་པའི་བཤད་ན་ལུང་དང་རིགས་པ་ཟུང་དུ་འབྲེལ་ཡོད་ན་ཟུར་གསུམ་མ་དག་ལྟར་
གང་དྲན་ཁ་ནས་བཤད་ཐུབ་པའི་སྤོབས་པ་ཡོད་པ་རེད། རེད་དེ་སྤོབས་པ་དེ་ད་དུང་བརྩེ་
དུང་གི་དབང་དུ་སོང་མེད།
ཡིན་ན་འང་ཁོང་གི་ལུང་དང་རིགས་པ་དེར་སུས་ཀྱང་གནས་ལུགས་ཀྱིས་དབྱེ་ཞིབ་
བྱས་མེད་མོད། འུར་ཟིང་ངེར་འགྲོ་བ་ནི་གནས་ལུགས་ཤིག་གིས་གནས་ལུགས་ཤིག་ལ་
རྒོལ་བ་དེ་རེད། དེ་བས་མི་གཞི་དམའ་འབེབ་དང་ཐོབ་ཐང་བརྩི་མེད་སོགས་ཇི་འདྲར་
གླེང་རུང་དགའ་མ་དགའ་ཕྱོགས་ཀྱི་སྐད་ཆ་ཞིག་རེད། དོན་ངོ་མར་ཁོང་ཚོ་སློབ་དཔོན་
དོར་ཞི་ལ་ལན་འདེབས་པའི་ནུས་པ་མེད་པ་དེ་རེད།
ཕངས་པ་ཞིག་ལ་འདི་དག་གི་གྲས་སུ་རྒྱ་གར་དུ་བཞུགས་པའི་ཧོར་གཙང་
177



ཤེས་རབ་ཀྱི་ཚོམས།
འཇིགས་མེད་ཀྱང་འདུས་མོད་ནང་བསྟན་གྱི་རིགས་པར་སྦྱངས་མྱོང་བ་འདིས་ཅིའི་ཕྱིར་
ལུང་དང་རིགས་པ་དེར་དབྱེ་ཞིབ་བྱེད་མ་ཐུབ་པར་ཟུར་གསུམ་མ་དག་གི་རྗེས་སུ་འབྲང་
བ་ཡིན་ནམ། འདི་ཡ་མཚན་མིན་ནམ།
སློབ་དཔོན་དོར་ཞིའི་སྟེང་དུ་རིག་གསར་སློང་བཞིན་པའི་ཟུར་གསུམ་མ་འདི་ལ་
བལྟས་ན་དོན་ངོ་མར་འདི་དག་ལ་མིག་ཅིག་ཡོད་མེད་ཀྱང་ཐེ་ཚོམ་མི་ཟ་ཀ་མེད་ཡིན་ཏེ་
འདི་དག་མཁས་དབང་དགེ་འདུན་ཆོས་འཕེལ་ལ་དགའ་བ་ནི་རྨོངས་དད་ནག་པོ་ཞིག་
གིས་རང་གི་བློ་གྲོས་ལ་དཀྲིས་གསུམ་བརྒྱབས་ནས་འུར་རྒྱག་བཞིན་པ་མཐོང་།
སློབ་དཔོན་དོར་ཞིས་མཁས་དབང་དགེ་འདུན་ཆོས་འཕེལ་ལ་དམའ་འབེབ་བྱས་
ཡོད་པ་དངོས་འབྲེལ་ཡིན་ནའང་ཁོས་དམའ་འབེབ་དེ་ཁུངས་དང་འབྲེལ་ནས་བཤད་
ཡོད་ལ་རིགས་པ་སྤྱད་ནས་བརྗོད་ཡོད། གལ་ཏེ་ཁུངས་དེ་བཟློགས་མི་ཐུབ་ལ་རིགས་པ་དེ་
ཡང་བཟློགས་མི་ཐུབ་ཚེ་ཁོས་བཤད་པའི་མི་གཞི་དམའ་འབེབ་དེ་དོན་ལ་གནས་པར་ཁས་
མི་ལེན་ཀ་མེད་ཡིན། གལ་ཏེ་དེ་ཁས་མི་ལེན་ཟེར་ན་ཁྱོད་ལ་ཁས་མི་ལེན་པའི་གནས་
ལུགས་ཡོད་དམ།
ཤར་དུང་རིའི་ཟུར་གསུམ་མ་འདི་དག་གིས་དོར་ཞིས་སྟེང་ལ་རིག་གསར་གྱི་ལས་
འགུལ་སློང་བཞིན་ཡོད་ནའང་། སློབ་དཔོན་དོར་ཞིས ཤར་དུང་རི ཀློག་གིན་གླེན་པ་
འདི་དག་གིས་དགེ་ཆོས་ཀྱི་མི་གཞི་དམའ་འབེབ་ཁས་བླངས་ནས་ཀུ་ཅོ་སྒྲོག་གིན་འདུག་
ཅེས་གདོང་ལ་འཛུམ་མདངས་ཤིག་མངོན་བྱུང་སྐད།
དེའི་རྒྱུ་མཚན་ཅི་ཡིན་ནམ། དེ་ནི་ང་ཚོས་ཤར་དུང་རི་དག་ལ་ཞིབ་ཏུ་མཇལ་ན་
ཤེས་ཐུབ་སྟེ “མ་བཀླགས་ཚད་མེད་ཀྱི་དཔེ་ཆ “དེ་དག་ལས་མངོན་འོང་བ་ནི བླ་མའི་
རྒྱལ་ཁབ་ཀྱི་ཉམས་རྒུད ཅེས་པའི་དཔེ་དེབ་དེ་རེད།
བླ་མའི་རྒྱལ་ཁབ་ཀྱི་ཉམས་རྒྱུད་དེ་ནི་ཟུར་གསུམ་མ་དག་གི་སེམས་སུ “མ་བཀླགས་
ཚད་མེད་ཀྱི་དཔེ་ཆ་ཞིག་ཡིན་པས་དེ་དག་གིས་ཅིའི་ཕྱིར་དེའི་སྟེང་དུ་བཀོད་པའི་སློབ་
དཔོན་དོར་ཞིས་མཁས་དབང་དགེ་ཆོས་ལ་མི་གཞི་དམའ་འབེབ་བྱེད་པའི་ཁུངས་དེ་མ་
178



གངས་སེང་འཚོལ་བ།
མཐོང་བ་ཡིན་ནམ། ཡང་ན་མིག་གཡས་བཙུམ་ནས་སྡོད་པ་ཡིན་ནམ།
དགེ་ཆོས་ཆང་དང་བུད་མེད་ལ་དགའ་བ་དང་མར་ལེའི་ལྟ་བར་མོས་པ། སངས་
རྒྱས་ཆོས་ལུགས་རུལ་སུངས་རྗེས་ལུས་སུ་འཛིན་པ . རང་ལྟ་མཁྲེགས་འཛིན་
ཆེ་བ། བྱ་སྤྱོད་མི་དང་མི་མཐུན་པ།
ང་ཚོས་བལྟས་ན་མི་འདོད་པའི་ཚིག་འདི་དག་ཐོག་དང་བོ་སློབ་དཔོན་དོར་ཞིའི་
ཁ་ནས་བུད་པ་མ་ཡིན་པར་མེས་གོར་སི་ཐན་ཞེས་པའི་སྐྲ་སེར་མིག་ལྗང་དེའི་ཁ་ནས་བུད་
པ་རེད། ཟུར་གསུམ་མ་དག་གིས་སློབ་དཔོན་དོར་ཞིའི་ཁུངས་དེ་རྒྱུན་དུ་འཕྱུར་ནས་དོར་
ཞི་ལ་རྒོལ་བ་དེ་ངོ་མ་ཡ་མཚན་མིན་ནམ།
བལྟས་ན་མི་འདོད་པ་ནི་ང་ཚོ་མཁས་དབང་དགེ་འདུན་ཆོས་འཕེལ་ལ་དགའ་
དྲགས་པ་རེད། དགའ་དྲགས་པས་ཁོང་གི་སྐྱོན་ཞིག་ཐོས་ནའང་ངོ་གདོང་དམར་བོར་
གྱུར་ནས་ཁྲག་རྩ་སྦོས་པ་རེད། དེ་ལྟ་ནའང་། མཁས་དབང་དགེ་འདུན་ཆོས་འཕེལ་མི་
ཞིག་ཡིན་པར་ཁས་ལེན་ན་སྐྱོན་ཞིག་ཡོད་པའང་ངེས་པར་ཁས་ལེན་དགོས། དེ་ལ་སྐྱོན་ཅི་
ཞིག་ཡོད་དམ། གལ་ཏེ་སངས་རྒྱས་ཡིན་པའི་དབང་དུ་བཏང་ན་ཁོང་ལ་བཟང་ཆ་ཅི་ཞིག་
ཡོད་དམ། ཁོའི་བཟང་ཆ་ད
ཟང་ཆ་དག་མི་ཡིན་པའི་སྟེང་ནས་ད་གཟོད་བྱུང་བ་རེད།
དཔྱད་བརྗོད་པ་འདི་དག་ལོང་བ་ཡིན་ནམ། ཡང་ན་རྨོངས་དད་བྱེད་མཁན་ཞིག་
ཡིན་ནམ།
ཕངས་པ་ཞིག་ལ་འདི་ནི་དཔེ་མཚོན་ཞིག་རེད། མིག་གཡས་མེད་པའི་ལོང་བ་དང་
རྣ་གཡས་མེད་པའི་འོན་པ་ད་ལྟ་ཤིན་ཏུ་མང་། འདི་དག་གིས་ཀུ་ཅོ་དང་འུར་ཟིང་ལས་ཅི་
ཞིག་ལ་དཔྱད་བརྗོད་བྱེད་ཀྱིན་ཡོད་དམ།
179



ཤེས་རབ་ཀྱི་ཚོམས།
སྡིགས་མོ།
དེང་ས
སང་ཚང་མ་གནས་གླེང་བར་དགའ་སྟེ་གནས་ལུགས་ཞེས་པ་དོན་གྱིས་སྡིགས་
མོ་ཡིན་པ་འདྲ། སྡིགས་མོ་དེ་མིའི་ཐོང་ཐབ་ལ་དམའ་འབེབ་དང་ཁྲིམས་ལུགས་མི་ཤེས་
པའི་རྟགས་མཚོན་དུ་བཤད་ཀྱིན་ཡོད་ལ་བཤད་མཁན་དེ་དག་ཚང་མས་སྡིགས་མོ་དེ་
གནས་ལུགས་སུ་འཛིན་པ་མཐོང་།
སྡིགས་མོ་དང་གནས་ལུགས་བར་གྱི་འབྲེལ་བ་ནི་རང་རྒྱལ་གཞན་ཕམ་གྱི་བསམ་
བློ་རེད། བསམ་བློ་དེ་ནི་རྩོད་པའི་བསམ་བློ་སྟེ་རྩོད་པ་དེ་ནི་རྩོད་པ་ཉིད་དོ། །
སྤྱི་ཚོགས་ལས་བལྟས་ན་སྡིགས་མོ་དེ་ནི་ན་གཞོན་དག་གི་མིག་དཔེར་འཛིན་པའི་
མི་སྣ་དག་གིས་བསླབས་པ་མཐོང་སྟེ། ན་གཞོན་དག་ལ་ལོའུ་ཞུན་དང་ལོ་ཨོད། ཡུ་རེ་ལྟ་བུ་
སྟེ་དེ་དག་གིས་སྡིགས་མོ་དེ་གནས་ལུགས་དང་འབྲེལ་བའི་ཚིག་གི་སྒྱུ་རྩལ་ཞིག་ཏུ་བཟོས་
པས་ད་གཟོད་ན་གཞོན་དག་གི་ཡིད་འགུལ་བའི་ནུས་པ་བྱུང་།
དེ་བས་མང་བོ་ཞིག་གིས་སྡིགས་མོ་བྱེད་ཅིང་སྡིགས་མོ་དེ་གནས་ལུགས་སུ་བསམ་
གྱིན་འདུག དཔེར་ན་ལི་ཨོད་ཀྱིས་ཅང་རྣམ་གཉིས་དང་ཨ་རིའི་པུའུ་ཧྲི་སོགས་ལ་སྡིགས་
པ་དེ་རྒྱལ་གཅེས་ལངས་ཕྱོགས་དང་ལོའུ་ཞུན་གྱིས་སྡིགས་མོ་དེ་བསམ་བློའི་གོ་རྟོགས། ཡུ་
རྩེ་སོགས་ཀྱི་སྡིགས་མོ་དེ་རིག་པའི་སྤོབས་པར་བསམ་ནས་མིག་དཔེར་ལྟ།
སྔོན་དོར་ཞིས་ལུང་མང་བོ་ཞིག་གིས་དགེ་ཆོས་ལ་དམོད་པ་དེ་སྡིགས་མོ་མཁན་
མང་བོ་ཞིག་གིས་སྡིགས་མོ་དམར་བོ་ཞིག་ཏུ་བཟུང་ནས་དོར་ཞི་ལ་སྡིགས་མོ་བྱེད། སྒེའུ་
སྟེང་དང་རྡོ་སྦིས་གཉིས་སྡིགས་མོ་དེ་སྡིགས་མོ་ནག་པོར་བཟུང་ནས་སྡིགས་མོ་བྱེད།
དོན་གྱིས་སྡིགས་མོ་ཚང་མ་སྡིགས་མོ་རེད། འོ་ན་སྡིགས་མོ་བྱེད་མཁན་དག་ཅི་ཞིག་
180



གངས་སེང་འཚོལ་བ།
རེད་དམ།
མི་སྒེར་སྡིགས་མོ་ལ་ངོ་རྒོལ་བྱེད་པའི་སྡིགས་མོ་བ་དག་སྟེ་གཅོད་ཀླུ་དང་ཟུར་
གསུམ་མ་དག་གིས་སྡིགས་མོ་དེ་སྡིགས་མོའི་བསམ་བློ་དང་འབྲེལ་བས་དོར་ཞི་ནས་ས་
པཎ། སྐྱ་བོ་ནས་སེར་བོ། དགོན་གྲྭ་ནས་ཆབ་སྲིད་བཅས་རིག་གནས་ཡོངས་ལ་ཁ་གཏད་
འདུག དེ་བས་སྡིགས་མོའི་མེ་རྟ་དེ་མི་འབར་རང་འབར་དུ་གྱུར།
སྡིགས་མོ་བྱེད་མི་ཆོག་པ་ཅི་ལ་ཡིན། སྡིགས་མོ་བྱེད་ཆོག་པ་ཞིག་ཀྱང་གང་ནས་
ཡིན། སྡིགས་མོ་ནི་སྔར་བཞིན་སྡིགས་མོ་ཉིད་དོ། །
དེ་བས་གཞན་ལ་སྡིགས་མོ་བྱེད་པ་ནི་དོན་གྱིས་རང་ལ་སྡིགས་མོ་བྱེད་པ་ཞིག་ཡིན་
ཞོགས་དུང་སོགས་ཀྱིས་བོད་ཀྱི་རིག་གནས་ལ་སྡིགས་མོ་བྱེད། དོར་ཞི་སོགས་ཀྱིས་
དེ་དག་ལ་སྡིགས་མོ་བྱེད། གཅོད་པ་སོགས་ཀྱིས་དོར་ཞི་ལ་སྡིགས་མོ་བྱེད། ཡོན་སོགས་
ཀྱིས་དེ་དག་ལ་སྡིགས་མོ་བྱེད། ཟུར་སོགས་ཀྱིས། ཞོ་སོགས་ཀྱིས་ཕན་ཚུན་ལ་སྡིགས་མོ་
བྱེད། ཨོ་བརྗོད་ནས་མི་ཚར།
ལྟོས་དང་བོད་ཀྱི་ཡོན་ཏན་པའི་སྡེ་སྡིགས་མོ་བའི་སྡེ་ཞིག་ཏུ་མི་མཚུངས་སམ།
ངོ་མ། སྡིགས་མོ་ལ་ཁ་ཡ་བྱེད་པ་ནི་སྡིགས་མོ་དེར་ནུས་པ་ཐོན་པ་རེད། སྡིགས་མོ་
བྱེད་མཁན་གྱིས་བསམ་དོན་འགྲུབ་པ་རེད། དེ་ལྟ་བུའི་དོན་འགྲུབ་སོང་ན་སྡིགས་མོ་ནི་
འགད་རྫས་ཤིག་རེད།
ད་ལྟ་སྡིགས་མོ་འདི་འཁོར་ལོ་ཞིག་ཡིན་ནམ། ལ་ལ་གཞུང་ནས་མི་སྒེར་ལ་འཁོར་
ཀྱིན་འདུག ལ་ལ་མི་སྒེར་ནས་རིག་གཞུང་ལ་འཁོར་གྱིན་འདུག འཁོར་ལོ་འདི་ལ་གནས་
ལུགས་ཟེར་རམ། འཁོར་ལོ་འདི་ལ་རྩོད་པ་ཟེར་རམ། འཁོར་ལོ་ཁྱོད་དང་ང་ཡིན་ནམ།
འཁོར་ལོ་འདི་དེ་རིང་གི་བོད་པ་ཡིན་ནམ།
ཁ་སྣའི་མིང་གི་སྡིགས་མོ་དེ་མི་མང་
ང་བོ་ཞིག་ཁོང་ཁྲོ་འབར། ཁོ་མི་ཐ་ཤལ་ཞིག་ཏུ་
བརྩིས་ནས་སྡིགས་མོ་བྱེད། སྡིགས་མོ་དེ་དང་མཉམ་དུ་རང་ཉིད་ཀྱང་དེའི་ན་ཟླ་ཡིན་པ་
གསལ་བོར་བསྟན། སྡིགས་མོ་ལ་ཁ་ཡ་མི་བྱེད་པ་དེ་སྡིགས་མོའི་སྒོ་ནས་འཁོན་ལན་
181



ཤེས་རབ་ཀྱི་ཚོམས།
བསློགས་པ་ལས་གཟི་བརྗིད་མི་ཆེའམ།
སྟོན་པ་སངས་རྒྱས་ཀྱིས་སྡིགས་མོ་ལ་ཁ་ཡ་མ་བྱས་ཚེ་སྡིགས་མོའི་མི་གཙང་བ་དེ་
སྡིགས་མོ་བྱེད་མཁན་རང་ཉིད་ལ་སྦགས་པར་གསུངས། འདིས་ཉི་ཚེ་སོགས་འབག་བཙོག་
ཏུ་བཏང་ཡོད་ལ་སྡིགས་མོ་བྱེད་མཁན་དག་གི་བསམ་བློ་འཁྲུད་པར་བྱེད། ངོ་མ་འཇིག་
རྟེན་འདིར་འཁྱུད་དགོས་པ་མང་ལ་སྡིགས་མོ་བྱེད་པའི་བསམ་བློ་འདི་དག་ལ་དོན་གྱིས་
བསམ་བློ་ཅི་ཡང་མེད་པ་འདྲ་ལ་ཡང་ན་བསམ་བློ་རུལ་བ་ཞིག་ལས་ཅི་ཡང་མེད་པ་འདྲ།
ཡང་ན་བསམ་བློ་གོ་རྟོགས་མཐོ་བའི་རྟགས་ཤིག་ཡིན་ནམ། མའོ་ཙེ་ཏུང་གི་གསུང་རྩོམ་
ནས་ཁུ་ལུན་ཏུང་གི་གསུང་རྩོམ་བར་དུ་བལྟས་ནའང་སྡིགས་མོ་མེད་པ་ཞིག་ཤིན་ཏུ་
དཀོན།
རང་ཉིད་མི་གཙང་བའི་མི་ཞིག་ལ་མཚོན་ན་འཚོ་བ་སྡིགས་མོ་དང་འབྲལ་ཐབས་
མེད་ལ་སྡིགས་མོ་ནི་ངེས་པར་དུ་དགོས་ངེས་ཤིག་ཏུ་མཐོང་། ཡིན་ནའང་། སྡིགས་མོ་ལ་
ལུགས་དང་མཐུན་མི་མཐུན་གང་མང་ཞིག་ཡོད། ཁ་སྣའི་སྡིགས་མོ་དེ་ལུགས་དང་མི་
མཐུན་པའི་སྡིགས་མོ་ཞིག་ཡིན་མོད། མི་སེམས་སྲེག་པར་བྱེད་པའི་སྡིགས་མོ་མིན། ལུགས་
མཐུན་གྱི་སྡིགས་མོ་དེ་དག་གིས་གཞན་ལ་མཚང་མི་བྲུས་མོད་མི་སེམས་གསོད་པར་བྱེད།
དེ་བས་སྡིགས་མོའི་ཉེས་ཅན་ཞིག་འཚོལ་བའི་དབང་དུ་བཏང་ན་ངས་ཕྱི་མ་དེ་འདེམས་
ངེས་ཡིན་ཏེ་ཁ་སྣའི་སྡིགས་མོ་དེ་ལ་སྐྲག་དགོས་པ་ཞིག་གཏན་ནས་མ་རེད།
སྲོལ་རྒྱུན་གྱི་སྡིགས་མོ་མཁན་དག་གིས་དེང་རབས་ཀྱི་སྡིགས་མོ་མཁན་དག་
སེམས་ལ་མི་གཞི་དམའ་འབེབ་ཀྱི་གཅོང་ནད་ཅིག་བཟོས། དེང་རབས་ཀྱི་སྡིགས་མོ་
མཁན་དག་གིས་སྲོལ་རྒྱུན་གྱི་སྡིགས་མོ་མཁན་དག་གི་སེམས་ལ་རིག་གཞུང་རྩ་མེད་གཏོང་
བའི་སེམས་ཁྲལ་ཞིག་བསླངས།
འདི་དག་ལ་སྡིག་གྱོང་ཟེར་ཆོག ཡང་ན་སྤོབས་པ་ཟེར་ཆོག་གམ། ཡང་ན་གཏོར་
བརླག་དང་བཀག་སྡོམ་གྱི་དར་ཆ་ཡིན་ནམ། ཡང་ན་འོས་འཚམས་ཤིག་དང་འབྱུང་འོས་
པ་ཞིག་རེད་དམ། དགོད་བྲོ་བ་ཞིག་ལ་ད་ལྟའི་ན་གཞོན་དེ་དག་གིས་གཞན་ལ་སྡིགས་མོ་
182



གངས་སེང་འཚོལ་བ།
བྱེད་དུས་དེ་ནི་དགག་སྒྲུབ་ཀྱི་སྙིང་སྟོབས་ཞེས་འབོད་ལ། རང་ལ་སྡིགས་མོ་བྱས་ཚེ་དེ་ནི་
མི་གཞི་ལ་དམའ་འབེབ་ཡིན་པར་འདོད་པ་དེ་རེད།
རེད་དེ། སྡིགས་མོའི་ཞི་བའི་ལྭ་བ་ཞིག་གྱོན་ཡོད་པ་ནི་ཟུར་ཟ་རེད། ཟུར་ཟ་དང་
སྡིགས་མོ་བར་གྱི་འབྲེལ་བ་གང་ཡིན་ནམ། སྡིགས་མོ་ནི་གཞུང་དྲང་གི་སྡིགས་མོ་དང་ཟུར་
ཟ་ནི་གཡོ་སྒྱུ་ཅན་གྱི་སྡིགས་མོ་རེད། ངོ་མ་འདི་ལྟ་བུ་ཞིག་མིན་ནམ།
དེས་ན་སྡིགས་མོ་ནི་སྒྱུ་རྩལ་ཞིག་ཡིན་ལ་མི་རང་ཉིད་སྟོན་བྱེད་ཅིག་ཀྱང་ཡིན། ཨ་
མདོ་བར་སྡིགས་མོ་མང་ལ་དབུས་གཙང་བར་ཟུར་ཟ་མང་སྐད། ངོ་མ་ཨ་མདོ་བ་གཞུང་
དྲང་ཡིན་ནམ། ཨ་མདོ་བར་ཡོད་པ་ནི་སྡིགས་མོ་རེད། ཨ་མདོ་བར་སྡིགས་མོ་ལ་དགའ་བ་
ནི་གཞུང་རྒྱུད་དྲང་བ་ཡིན་ནམ། ཡང་ན་བློ་རྒྱ་དོག་པས་ཡིན། ཡང་ན་བློ་རྒྱ་དོག་པའི་
གཞུང་དྲང་ཞིག་ཡིན་ནམ།
ངས་ཙོང་ཁ་བའི་དགག་ཡིག་རེ་གཉིས་ཡོད་པ་ལ་བལྟས། ཁོང་གི་དགག་ཡིག་ན་
སྡིགས་མོ་ཅིག་ཕར་ཞོག ཚིག་རྩུབ་མོ་ཞིག་ཀྱང་དཀོན། འདིས་ནི་ད་ལྟའི་བསམ་བློ་བ་དག་
གི་བསམ་བློ་ལ་ཁ་སྐྱེངས་དགོས་པ་ཞིག་ཡིན་པར་གསལ་འདེབས་བྱས་པ་ཞིག་མིན་ནམ།
གང་ལྟར་ཡང་ང་ཚོས་གནས་ལུགས་བརྩོད་དགོས་མོད། རྩོད་པ་ལ་ངེས་པར་མཁོ་
བ་ནི་ཕྱོགས་དང་སྡིགས་མོ་ཡིན་པ་འདྲ། ལ་ལས་ནུབ་ལུགས་པའི་སྡིགས་མོ་སྤྱད་ནས་
གནས་ལུགས་རྩོད་ཀྱིན་འདུག་ལ་ལ་ལས་མི་རིགས་རང་གི་སྡིགས་མོ་སྤྱད་ནས་བདེན་དོན་
སྲུང་གིན་འདུག མང་བོ་ཞིག་གིས་སྡིགས་མོ་དེ་གནས་ལུགས་སུ་བསམ་གྱིན་འདུག
དོན་ངོ་མར། སྡིགས་མོ་མཁོ་ལ་སྡིགས་མོ་གཏན་ནས་མི་མཁོ། འདི་ནི་རྩོད་པའི་
དགོས་མཁོ་རེད། འདི་ནི་སྡིགས་མོའི་གནས་ལུགས་རེད།
183



ཤེས་རབ་ཀྱི་ཚོམས།
སྨྱོན་པས་བལྟས་ན་རང་ཉིད་སྤོབས་པ་ཆེ།
ཞིབ་འཇུག་སློབ་མ་ཞིག་དང་ཁ་བརྡ་བྱེད་དུས། དེས་བདག་གི་བློ་ཡུལ་ལས་འདས་
པའི་སྐད་ཆ་ཞིག་བཤད་བྱུང་།
དེང་སང་གྲྭ་བ་སྣ་ཚོགས་འདུག ལྷ་ས་ན་རེབ་གོང་གི་གྲྭ་བ་རེ་འགའ་ཡོད། དེ་ཚོས་
བུད་མེད་མཐོང་ན་འདོད་གཏམ་བཤད་པ་དང། ཁ་ཤུ་འདེབས་པ་སོགས་ཁྱིམ་པ་བཟང་
བོས་ཀྱང་མི་བྱེད་པའི་སྤྱོད་པ་སྣ་ཚོགས་བྱེད། ང་ཁྱིམ་པ་ཡིན་ཡང་ཁོ་ཚོའི་འགྲམ་ནས་འགྲོ་
བ་ངོ་ཚ་ཟེར།
ཨོ་དེ་དག་སྨྱོས་ཟིན། ད་ལྟ་གྲྭ་ལྭ་གྱོན་པའི་སྐྱ་མིན་སེར་མིན་མང་། ངས་ཀྱང་རྒྱུན་
ལྡན་གྱི་ལན་དེ་བཏབ།
ཁོས་དེ་དང་བསྟུན་ནས་འདི་སྐད་བརྗོད། ངས་དེ་དག་ལ། ཁྱོད་ཚོ་གྲྭ་བ་ཡིན་པ
དེ་འདྲ་མ་བྱེད། ཁྱིམ་པ་སུན་འབྱིན་རེད་ཅེས་སྨྲས་པས་ཁོ་ཚོ་ལའང་ཁོ་ཚོའི་གནས་ལུགས་
འདུག་ཟེར། གནས་ལུགས་ཅི་རེད། ཅེས་དྲིས་པ་ལ་ཁོས་འདི་སྐད་ཟེར། གྲྭ་བ་འདུལ་བ་
འཛིན་མཁན་ཡིན་ཟེར་མཁན་དག་ལའང་བུད་མེད་ལ་ཆགས་པའི་ཆགས་པ་ཡོད་པས་ཁོ་
ཚོ་ལའང་འདི་ལྟར་བྱ་འདོད་ཡོད་མོད། ཁ་ལ་ཕུད་མ་ཐུབ་པ་ནི་སྙིང་སྟོབས་མེད་པས་རེད།
སྙིང་སྟོབས་མེད་པས་འདུལ་བ་འཛིན་པའི་ཚུལ་བཟུང་བ་རེད། དོན་ངོ་མར་ཁོ་ཚོ་ཚུལ་
འཆོས་བྱེད་མཁན་རེད། ང་ཚོ་སེམས་ལ་དྲན་པ་བཤད་ཕོད་པའི་གྲྭ་བ་དྲང་མོ་དང་སྙིང་
སྟོབས་ཅན་ཡིན་ཟེར། གཏམ་འདིས་ང་རང་ཧ་ལས་པར་གྱུར། ངོ་མ་ཁྭ་ཏས་མི་གཙང་
ཟོས་པའི་མཆུ། །ས་གཙང་གཞན་ལ་འབད་དེ་འཕྱིད། །ཅེས་པ་ལྟར་མ་ཡིན་ནམ།
པས་
184



84
གངས་སེང་འཚོལ་བ།
གྲྭ་བ་སྨྱོན་པ་འདི་དག་ནི་རྐུ་མ་ཧམ་པ་ཇེ་ཆེ་དང་། གཡག་རྐྱལ་ངོ་རོ་ཇེ་ཆེའི་དཔེ་
རེད། གང་དྲན་རྗེས་སུ་རྒྱུགས་པའི་སྨྱོན་པ་སྟེ་མི་ལ་མཇུག་མ་མེད་ཅེས་འཕྱ་བའི་སྤྲེའུ་སྨྱོན་
པ་འདི་དག་གི་སྙིང་སྟོབས་ནི་ལྕེབས་ཐག་མགུལ་ལ་གྱོན་པའི་སྙིང་སྟོབས་རེད།
ངའི་སྣང་བར་ཞིབ་འཇུག་སློབ་མ་དེ་ལ་ལན་མེད་པར་གྱུར་པའམ། ཡང་ན་སྐད་ཆ་
དེ་བདེན་ངེས་སྙམ་འདུག་པའི་སྙམ་པས་ངས་འ
ངས་འདི་ལྟར་བཤད་པ་ཡིན།
ཨོ། དེ་དག་གིས་ཅི་ཡང་ཤེས་མི་འདུག ཅི་ཡང་མི་ཤེས་པའི་གཏན་ཚིགས་དེས་
རང་ཉིད་བླུན་པོ་ཞིག་ཏུ་བསྒྲུབས་འདུག སྟོན་པས་ལུས་ངག་ལ་བཅས་པ་མཛད་པ་ལས་
ཡིད་ལ་བཅས་པ་མ་མཛད་པའི་གནད་དེ་ཤེས་མེད་པ་རེད། དགྲ་བཅོམ་ཐོབ་པའི་བར་དུ།
ཉོན་མོངས་དང་བྲལ་མེད་པས་དགེ་སློང་འདུལ་བ་འཛིན་པ་དག་ལའང་ཚུལ་མིན་ཡིད་
བྱེད་སྣ་ཚོགས་འབྱུང་སྲིད་དེ། དེ་བྱུང་ནའང་སྡོམ་པར་བྱེད་པ་སྡོམ་པ་གནང་
་པ་གནང་བའི་དགོས་
པ་ཡིན། སངས་རྒྱས་ཀྱིས་བཅས་པ་མཛད་པའི་དགོས་པའང་དེ་ཡིན། གལ་ཏེ་ཡིད་ལ་དྲན་
ཚད་ལུས་ངག་ཏུ་ཐོན་པར་བྱ་དགོས་ན་སྡོམ་པས་ཅི་ཞིག་སྡོམ་མམ། གྲུ་བ་བྱས་པ་ལ་
དགོས་པ་ཅི་ཞིག་ཡོད་དམ། ཆོས་ལུགས་ལ་ཞུགས་པའི་དགོས་པ་ཡོད་དམ། དེ་ནི་སྡོམ་པ་
ཞེས་པ་ཙམ་ཡང་མི་ཤེས་པའི་བླུན་པོའི་སྐད་ཆ་ཞིག་ལས་སྤོབས་པ་ཞིག་དང་བདེན་དྲང་
ཞིག་ག་ནས་ཡིན་ཏེ་གླེན་རྟགས་ཤིག་རེད་ཅེས་བཤད་།
རེད་དེ། དེ་དག་དཀོར་གྱིས་མྱོས་པའི་སྨྱོན་པའི་སྐད་ཆ་སྟེ། དགོན་པའི་ཚོགས་
གཏམ་དུ། དཀོར་སྙིང་ལ་བབས་ན་མི་དྲན་དགུ་དྲན། དཀོར་ཁ་ལ་བབས་ན་མི་བཤད་
དགུ་བཤད། ཅེས་པའི་དཔེ་རེད།
མི་སུ་ཡིན་རུང་། སེམས་པ་ནི་དར་ལྕོག་སྨྱོན་པ་ཞིག་དང་འདྲ་བ་མྱོང་གྲུབ་ཡིན་
པས་གང་དྲན་ལག་ཏུ་བསྟར་ན་སྨྱོན་པ་ཞིག་ལས་བདེན་དྲང་དང་། སྙིང་སྟོབས་ཅན་ཤིག་
ཏུ་ག་ནས་འགྱུར། གལ་ཏེ་ཆང་འཐུང་འདོད་ན་ཆང་འཐུང་། ཉལ་ཐ་འཐེན་འདོད་ན་
185



ཤེས་རབ་ཀྱི་ཚོམས།
ཉལ་ཐ་འཐེན། ལོག་གཡེམ་བྱེད་འདོད་ན་ལོག་གཡེམ་བྱེད། རྐུ་བྱེད་འདོད་ན་རྐུ་བྱེད།
འཕྲོག་བཅོམ་བྱེད་འདོད་ན་འཕྲོག་བཅོམ་བྱེད། མི་གསོད་འདོད་ན་མི་གསོད་ རྫུན་
བཤད་འདོད་ན་རྫུན་བཤད། གཞན་ལ་སྡིགས་མོ་བྱེད་འདོད་ན་སྡིགས་མོ་བྱེད། འཁྱམ་
འདོད་ན་འཁྱམ། ཉལ་འདོད་ན་ཉལ་བར་བྱེད་ན་ཁྱོད་ད་དུང་སྙིང་སྟོབས་ཅན་ཞིག་ཡིན་
ནམ། ཁྱོད་ད་དུང་བདེན་དྲང་ཞིག་ཡིན་ནམ། ཁྱོད་ད་དུང་གྲྭ་བ་ཞིག་ཡིན་ནམ།
གྲྭ་བ་དེ་རིགས་ནི་སངས་རྒྱས་ཀྱི་བཅས་པ་ཁྱད་དུ་གསོད་པའི་སྨྱོན་པ་སྐོར་ཞིག་
རེད། སྟོན་པ་ཐུགས་རྗེ་ཅན་གྱིས། ལ་ལའི་ཚུལ་ཁྲིམས་བདེ་བ་སྟེ། །ལ་ལས་ཚུལ་ཁྲིམས་སྡུག་
བསྔལ་ཡིན། །ཞེས་གསུངས་པ་ལྟར་མི་ལས་དགུ་ལས་བྱེད་སྟངས་དེ་དང༌། ཆོས་འདུལ་བ་
ཁྱད་དུ་གསོད་པ་དེ་སླད་མར་སྡུག་བསྔལ་གྱི་གཡང་ས་ལས་མི་ཐར་བ་ཁོ་ཐག་ཡིན། འདི་
ནི་ངས་བརྗོད་པ་མ་ཡིན་པར་སངས་རྒྱས་བཅོམ་ལྡན་འདས་ཀྱིས་ཐག་བཅད་པ་རེད།
ཁྱོད་རང་སྡུག་བསྔལ་གྱི་མེ་འོབས་སུ་འགྲིམ་འདོད་པ་ཡིན་ནམ། སྟོན་པ་བཅོམ་
ལྡན་འདས་ལ་མི་གུས་ཤིང་། དེའི་བཅས་པ་ཁྱད་དུ་གསོད་པ། གྲོགས་ཚངས་པར་སྤྱོད་པ་
རྣམས་ལ་ཁ་གཏོང་བའི་སྤོབས་པ་དེ་རང་། བདེན་དྲང་དེ་ནི་སྡུག་བསྔལ་གྱི་གཡང་ལ་
འཕེན་པར་བྱེད་པའི་གཤིན་རྗེ་འཇིགས་སུ་རུང་བ་ཞིག་གོ །
རེད་དེ། སྨྱོན་པས་བལྟས་ན་རང་ཉིད་ལ་སྤོབས་པ་ཆེ་བ་དངོས་འབྲེལ་རེད། བླུན་
པོའི་སྙིང་ཁམས་དེ་དང་སྨྱོན་པ་དེ་གཉིས་ལྷན་དུ་འཛོམས་ན་དེའི་འབྲས་བུ་ནི་སྨྱོན་པས་
ལག་ཏུ་རལ་གྲི་བཟུང་བ་ཉིད་དོ། །
186



གངས་སེང་འཚོལ་བ།
འབྲོང་རུ་དམར་བུད་སོང་།
འབྲོང་རུ་དམར་བུད་སོང་། རྫ་ཁྲ་ཡག་གི་མིག་ཆུ་འཁུར་ནས་བུད་སོང་། ཆུ་གཙང་
མོ་ཡི་སེམས་པ་འཁྱེར་ནས་བུད་སོང་། ཆོས་ཡིག་དྲུག་མའི་སྐྱོ་དབྱངས་ཁྲོད་ནས་བུད་སོང་།
འབྲོང་རུ་དམར་བུད་སོང་། འཕར་སྤྱང་གི་གཡོ་ཁྲམ་གྱིས་འཚོ་བའི་རྫ་ལུང་ནས་
བུད་སོང་། འབྱུང་བྱ་ཡི་གད་མོ་དགོད་པའི་མུན་ཁྲོད་ནས་བུད་སོང་།
འབྲོང་རུ་དམར་བུད་སོང་། རཱ་བྲག་ལ་བརྡར་བའི་སྤོབས་པ་དེ་བསྐྱུར་ནས་བུད་
སོང་། སྡིག་རྔོན་པས་གཙེས་པའི་ལུས་པོ་དེ་འཁྱེར་ནས་བུད་སོང་།
འབྲོང་རུ་དམར་བུད་སོང་། འབྲོང་ཕྲུག་གི་དྲན་གདུང་འཁུར་ནས་བུད་སོང་། རྫ་
ལུང་གི་རེ་ཉག་འཁུར་ནས་བུད་སོང་། དར་ལྕོག་གི་གདུང་འབོད་འཁྱེར་ནས་བུད་སོང་།
འབྲོང་རུ་དམར་བུད་སོང་། རྫ་ལུང་གི་འཇིག་རྟེན་ཞིག་བུད་སོང་། མཐོ་སྒང་གི་
སྐར་མ་ཞིག་བུད་སོང་།
འབྲོང་རུ་དམར་བུད་སོང་། གཤིན་རྗེའི་མིག་ལམ་ནས་བུད་སོང་། ཚངས་པའི་
སེམས་ཁོང་ནས་བུད་སོང་།
འབྲོང་རུ་དམར་བུད་སོང་། རྫ་ཁྲ་ཡག་ལུས་སོང་། ཆུ་གཙང་མོ་ལུས་སོང་། མེ་ཏོག་
དང་སྤྲང་མ་ལུས་སོང་།
འབྲོང་རུ་དམར་བུད་སོང་། རླུང་རྟའི་སྤོབས་པ་མཁའ་རུ་སྤུར་ནས་བུད་སོང་། སྦྲ་
མཐིང་སྨུག་གི་རྣམ་ཤེས་སྙིང་དུ་བླངས་ནས་བུད་སོང་།
འབྲོང་རུ་དམར་བུད་སོང་། ཁོའི་རྣམ་ཤེས་རྫ་ལུང་ན་ལུས་འདུག ཁོའི་འཕྲེང་
སེམས་ན་སྤང་ན་ལུས་འདུག
འབྲོང་རུ་དམར་བུད་སོང་། ངའི་འཇིག་རྟེན་ནས་བུད་སོང་། ཁོའི་འཇིག་རྟེན་
ལུས་འདུག
བུད་སོང་། འབྲོང་རུ་དམར་བུད་སོང་།
187



ཤེས་རབ་ཀྱི་ཚོམས།
སློབ་མ། དུ་བ། ཤི་བ།
ཡ་རབས་ཚང་ན་ལྷ་བཟོ་གསུམ། མ་རབས་ཚང་ན་དུ་འཐེན་གསུམ།
མི་ཡུལ་ལ་འཇིགས་སུ་རུང་བའི་འགོས་ནད་ཅིག་ཡོད་པ་ནི་བྱི་དུག་ཡིན་ཟེར། བྱི་
དུག་བྱུང་བའི་ས་ཆ་དེར་མི་ཞིག་གསོན་མི་ཐུབ་ལ་བྱི་དུག་དེ་སྤང་ལ་མེ་ཤོར་བ་བཞིན་ཁྱབ་
འགྲོ་བས། གོ་ཐོས་སུ་སྲིད་གཞུང་གིས་མྱུར་ཏུ་བཀག་ཅིང་གནམ་གྲུ་སྤྱད་དེ་མི་ཟོག་ཐམས་
ཅད་དམར་གསོད་བྱས་ནས་བེམ་པོ་མེར་བསྲེགས་མྱོང་སྐད། དེ་མིན་འཇིག་རྟེན་འདི་
སྟོང་བའི་ཉེན་ཁ་ཚེ་སྐད།
ད་ལྟའང་བྱི་དུག་ལྟ་བུའི་མི་ཤི་ཚད་ཆེ་བའི་དུག་རིགས་ཤིག་ཡོད་པ་ནི་ཕལ་ཆེར་
ཁྱོད་ཀྱི་བློས་ཐུབ་ཀྱི་གྲོགས་པོ་ཞིག་ཡིན་ཡང་ཁྱོད་ཀྱིས་དེ་ལ་དོ་སྣང་བྱེད་་མི་སྲིད། ཡིན་
ནའང་། ཨ་རི་བས་དུས་རབས་ཉེར་གཅིག་པའི་བྱི་དུག་ནི་དུ་བ་ཡིན་ཟེར།
དུ་བ་ལ་དེ་ལྟ་བུའི་ཉེན་ཁ་ཞིག་ཡོད་དམ། ང་ཚོས་འཛམ་གླིང་གི་བསྡོམས་རྩིས་ལ་
བལྟ་བར་བྱ་སྟེ། གོ་ལ་འདིར་མོའོ་བདུན་རེའི་ནང་དུ་མི་རེ་དུ་བས་བསླངས་པའི་ནད་གཞི
ལས་ཤི་བཞིན་ཡོད་ལ་ཀྲུང་གོར་ལོ་རེར་མི་ས་ཡ་གཅིག་དུ་བའི་ནད་གཞི་ལས་ཤི་བཞིན་
ཡོད།
འོ་ན། རྒྱལ་ཁབ་ཀྱིས་ཅིའི་ཕྱིར་བྱི་དུག་ཅིག་མཁོ་སྤྲོད་བྱེད་པ་ཡིན་ནམ། ང་ཚོས་
ཅིའི་ཕྱིར་བྱི་དུག་ཅིག་ལ་སྲེད་པ་སྐྱེ་བ་ཡིན་ནམ། ཅིའི་ཕྱིར་མི་མང་བོ་ཞིག་གིས་བློས་མི་
ཐོངས་པ་ཡིན་ནམ། དེ་བས་ཀྱང་འདང་མི་ཕོག་པ་ནི་བོད་རིགས་སློབ་ཆུང་སློབ་མ་ཅིའི་
ཕྱིར་དུ་བའི་སློབ་ཆུང་དང༌། དུ་བའི་སློབ་འབྲིང་ནས་དུ་བའི་སློབ་ཆེན་འགྲིམས་སྟེ།
མཐར་དུ་བའི་ཞིབ་འཇུག་པར་གྱུར་ནས་བྱི་དུག་གི་ཚང་ནས་ཤི་བར་འགྱུར་བ་དེ་ཡིན། གོ་
ཐོས་ལྟར་ན་སློབ་གྲྭ་ཆེན་མོ་ག་གེ་མོའི་ཞིབ་འཇུག་སློབ་མ་ལting-1: དུ་ཆང་སློབ་མཞེས་
མིང་བཏགས་ཡོད་སྐད། སྐབས་འདིར་ད་སོ་མ་བུད་སོང་བའི་སློབ་འབྲིང་བུ་མོ་དེ་གཉིས་
ཚན་
188



གངས་སེང་འཚོལ་བ།
ཀྱིས་བཤད་པའི་སྐད་ཆ་དེ་དྲན་འོང༌། ང་ཚོའི་འཛིན་གྲྭའི་སྐྱེས་པ་སུམ་ཅུ་ལས་དུ་བ་མི་
འཐེན་པ་གཅིག་ལས་མེད་ལ་འཛིན་གྲྭ་ཕལ་ཆེར་འདི་ལྟར་རེད། དམའ་གསུམ་དང་བོའི་
བུ་མོ་སྐོར་ཞིག་གིས་ཀྱང་དུ་བ་འཐེན་ཟེར།
འདི་དག་ཡ་རབས་ཚང་ནས་འོངས་པ་ཡིན་ནམ། འདི་དག་གིས་ཡ་རབས་ཀྱི་སློབ་
གསོ་མྱངས་པ་ཡིན་ནམ། འདི་ལྟ་བུའི་ཁོར་ཡུག་ན་བདེ་ཐང་གི་སློབ་གསོ་ཞིག་ཡོད་དམ།
བོད་རིགས་སློབ་མ་དག་ཅིའི་ཕྱིར་འདི་ལྟ་བུར་གྱུར་པ་ཡིན་ནམ། ང་རང་གི་བྱིས་
པའི་དུས་ཀྱི་རྩེ་རོགས་དག་དྲན་དུས་ངོ་མ་བོད་ཀྱི་བྱིས་པ་དག་ལ་ཁག་མི་འདུག ཁོ་ཚོའི་
མིག་ལམ་དུ་ཕ་དང་དགེ་རྒན་ནི་མི་སྐྱོན་མེད་ཅིག་དང་གཟི་བརྗིད་ཅན་ཞིག་ཏུ་བརྩིས་
ངའི་ཁོ་ཚོས་དུ་བ་འཐེན་པའང་གཟི་བརྗིད་་ཅིག་ཏུ་མི་མཐོང་བ་ག་ལ་སྲིད། དེ་བས་ཕ་མ་
དང་དགེ་རྒན་ལ་ལད་མོ་བྱས་ནས་བྱིས་པ་དུ་རྐྱལ་དང་སློབ་མ་དུ་རྐྱལ་དུ་གྱུར་པ་ནི་བྱིས་
པ་དག་ལ་ཁག་མེད་པའི་ཁོར་ཡུག་ཅིག་དང་སློབ་གསོ་ཞིག་ཏུ་གྱུར་འདུག
ང་ཚོའི་ཕ་མ་དང་དགེ་རྒན་ཚོས་བྱིས་པའི་མདུན་ནས་དུ་བ་འཐེན་པ་དེ་བྱིས་པའི་
སློབ་གསོ་ལ་འགན་མ་འཁུར་བ་ཞིག་སྟེ་ཁོང་ཚོས་དུ་བ་དེས་ཁོར་ཡུག་རྫོབ་ཀྱིན་པ་ཤེས་
མེད་ལ། བྱིས་པའི་སེམས་ཁམས་རྫོབ་ཀྱིན་པའང་ཤེས་མེད། ལྷག་པར་གཞན་གྱི་བདེ་ཐང་
ལ་གནོད་པར་དོ་སྣང་བྱེད་ཀྱིན་མི་འདུག
སློབ་གྲྭ་ཆེན་མོའི་དགེ་རྒན་ཞིག་གིས་འདི་སྐད་ཟེར་ཏེ། ཁོས་ཁོར་ཡུག་དང་སློབ་
གྲོགས་གཞན་ལ་གནོད་མི་སྐྱེལ་བའི་སླད་དུ་འཛིན་གྲྭའི་སློབ་མ་དག་ལ་སློབ་གྲྭའི་ནང་དུ་
དུ་བ་རྐང་གཅིག་འཐེན་ན་སྒོར་ལྔ་བཅུའི་ཆད་པ་དང་། ཁོ་རང་ཉིད་ཀྱིས་འཐེན་ན་ཡང་
དེ་ལྟར་བྱ་དགོས་པའི་ཁྲིམས་བཅས་ཟེར་ལ། ཁོས་ད་དུང་ང་དུ་རྐྱལ་ཞིག་ཡིན་ནའང་།
སློབ་མའམ་བྱིས་པའི་མཐོང་སར་དུ་བ་གཏན་ནས་འཐེན་པ་མིན་ཟེར། ཁོའི་སྐད་ཆ་
འདིས ས་ང་ལ་སེམས་འགུལ་ཐེབས་སུ་བཅུག བོད་ཀྱི་ཁྱིམ་བདག་དང་དགེ་རྒན་ཡོད་ཚད་
འདི་ལྟ་བུ་ཡིན་ན་བོད་ཀྱི་སློབ་གྲྭ་དག་འདི་ལྟར་བྱི་དུག་གི་ར་བར་འགྱུར་མི་སྲིད།
གོ་ཐོས་ལྟར་ན་རྒྱལ་ཁབ་ལ་ལས་སྨན་པ་དང་དགེ་རྒན་གྱིས་དུ་བ་འཐེན་མི་ཆོག་
པའི་ཁྲིམས་གཏན་བཅོས་འདུག་སྐད། ང་ཚོའི་སྒྲིག་སྲོལ་དུ་སློབ་མས་དུ་བ་འཐེན་མི་ཆོག་
ཅེས་བཤད་ཡོད་ནའང་། ཅིའི་ཕྱིར་དགེ་རྒན་གྱིས་དུ་བ་འཐེན་མི་ཆོག་ཅེས་གཏན་ལ་མ་
འདུ་
189



ཤེས་རབ་ཀྱི་ཚོམས།
ཕབས་པ་ཡིན་ནམ། དགེ་རྒན་གྱིས་སློབ་མར་ཐེབས་པའི་ཤུགས་རྐྱེན་དེ་ཕ་མ་ཡིས་བྱིས་པ་
ལ་ཐེབས་པའི་ཤུགས་རྐྱེན་ལས་ཀྱང་ཆེ།
དུ་བ་འཛམ་གླིང་དུ་ཁྱབ་ནས་ལོ་ཉིས་བརྒྱའི་རྗེས་ཀྱི་དུས་རབས་ཉི་ཤུ་བའི་ནང་ད་
གཟོད་མིའི་རིགས་ལ་གནོད་ཆེ་བ་ཤེས་མོད། བོད་ཀྱི་དུ་བ་འཐེན་མཁན་ཚོས་དུ་བ་དེ་རང་
གི་ལུས་ལ་གནོད་པ་ཞིག་གཏན་ནས་མ་རྟོགས་པ་འདྲ། རྒྱུ་མཚན་ནི་དུ་བ་ནི་དཔོན་རྟགས་
ཤིག་དང་། ཕྱུག་རྟགས་ཤིག ཕོ་རྒོད་ཀྱི་རྟགས་ཤིག་ཏུ་ངོས་འཛིན་པ་འདྲ་སྟེ་ཐོག་མར་
ཁྱད་ཆོས་ཤིག་ཏུ་བསམ་གྱིན་འདུག
དུ་བ་ལུས་ལ་གནོད་པ་ཆེ་བས་དུ་སྒམ་སྟེང་དུ་དུ་བ་འཐེན་ན་བདེ་ཐང་ལ་གནོད་
པ་ཆེ （ 9:48 {jia: 64 13 ) ཞེས་ཉེན་བརྡ་ཞིག་འབྲི་དགོས་པ་གཏན་ལ་ཕབས། བོད་ཀྱི་སློབ་མ་
ཚོས་དུ་བས་རང་གི་ལུས་ལ་གནོད་པ་ཡོད་པའི་ཚུལ་གཏན་ཤེས་ཀྱིན་མེད་པ་འདྲ། དུ་བས་
གནོད་པ་ཇི་ལྟར་འབྱུང་ཟེར་ན་ཚན་རིག་གིས་ང་ཚོར་འདི་ལྟར་བཤད་ཀྱིན་ཡོད་དེ། དུ་བ་
རྐང་གཅིག་གི་ནང་དུ་དུ་བ་ཧོ་ཧྲིན 2opཡོད་པའི་ནང 40%ཨེད་སྐྲན་གྱི་རྫས་ཡིན། དེའི་ནང་
དུ་ཉེ་གུ་ཏིན་སོགས་རྫས་སྣ་བཅུ་ཡོད། དེ་ལས་ཉི་གུ་ཏན་ཐིགས་པ་གཅིག་གིས་སྤྱི་རྒྱ་
180 ནས 20 ཡོད་ཅིང་དེས་རྟ་གསུམ་གསོད་ཐུབ། ཡིན་ནའང་དུ་བ་མེར་བསྲེགས་པའི་
ཁྲོད 50% མ་གཏོགས་མེད་ཅིང་། དེ་ལས 8F%-… 90%ལས་ཀྱིས་དུག་སེལ་བྱས་པས་འཕྲལ་
མར་དུག་ཕོག་དཀའ་ཡང་ཡུན་རིང་ན་དུག་མི་ཕོག་ཀ་མེད་ཡིན་ཞེས་སྟོན་བཞིན་ཡོད།
བྱེ་བྲག་ཏུ་དུ་བ་འཐེན་པས་གློ་ཨེད་དང་ལྕེ་ཨེད། མཆུའི་ཨེད། ཟས་ལམ་ཨེད། གློ་
བུག་གི་ཨེད། མིད་པའི་ཨེད། རྨེན་ཨེད། མཁལ་མའི་ཨེད་ལ་སོགས་ཨེད་སྐྲན་འབྱུང་སླ་སྟེ།
གཞན་ཨེད་དང་གློ་དབུགས་ཚ་ནད་ཀྱིས་ཤི་བ་ལས 75%དུ་བ་འཐེན་པ་ལས་བྱུང་། གློ་ཨེད་
བྱུང་ཚད་དུ་འཐེན་དུ་བ་མི་འཐེན་པ་ལས 10. 8 དང་། མིད་ཨེད་བྱུང་ཚད་ལྡབ 5.4། ཁའི་
ཨེད་བྱུང་ཚད་ལྡབ1.1 འཇུ་བྱེད་ཨེད་བྱུང་ཚད་ལྡབ 3.4 མཐོ།
གཞན་ཁྲག་རྩ་འཁུམ་པ་དང་རྩའི་ནུས་པ་ཞན་པར་འགྱུར་བ། སྙིང་ལྡིང་ཚད་མཐོ་
བར་འགྱུར་བ།
བ། སེམས་ཁམས་མི་བདེ་བ་སོགས་དུ་བ་མི་འཐེན་པ་ལས་མངོན་གསལ་གྱིས་
ཆེ་ལ་མི་ལ་ལས་བསྡོམས་རྩིས་བྱས་པ་ལྟར་ན་སེམས་ཁྲལ་གྱིས་ཤི་ཚད་དུ་བ་མི་འཐེན་པ་
ལས་ལྡབ 1.7 ཡིན་ཟེར། དེ་བཞིན་དུ་བ་འཐེན་པ་ལསའཇུ་བྱེད་དང་དབང་རྩ། རྣ་དབང་
190



ལ་
གངས་སེང་འཚོལ་བ།
ལ་གནོད་པ་ཆེ་ལ་རྒ་བ་མྱུར་ཏུ་འོང་། ལྷག་པར་བུད་མེད་ལ་གནོད་པ་ཆེ་ཞིང་ཁྱོ་གས་དུ་བ་
འཐེན་པས་ཆུང་མར་གནོད་ཅིང་དར་མས་དུ་བ་འཐེན་པས་བྱིས་པར་གནོད་པ་ཆེ་བ་
སོགས་ཚན་རིག་གིས་བདེན་དཔང་བྱས་འདུག
ངོ་མ་བོད་ཀྱི་ནང་བསྟན་ལས་བཤད་པ་བཞིན་བདུད་ཀྱི་བུ་མོའི་ལོག་སྨོན་ལས་
དུ་བ་སྐྱེ་བ་དངོས་འབྲེལ་རེད་དེ། དེ་མིན་འདི་ལྟ་བུའི་ནད་རིགས་མང་བོ་ཞིག་ཅིའི་ཕྱིར་
བསྐྱེད་པ་ཡིན། ད་དུང་ཆོས་གཞུང་ལས། དུ་བས་མཁའ་དབུགས་བརླགས་པས་ཆར་མི་
འབབ་ཅིང་ལོ་མི་ལེགས། དུ་བ་དུག་ཏུ་གྲུབ་པས་བྱང་ཆུབ་ཀྱི་སེམས་རྩ་སྐམ་ཞིང་། ནད་
རིགས་བཞི་བརྒྱ་རྩ་བཞི་བསྐྱེད། ཡར་སོང་ན་ལྷ་ཡི་གྲོང་ཁྱེར་སྟོངས་ཤིང་། མར་ཐིམ་ན་ཀླུ་
ཡི་སྣོད་བཅུད་འཇིག བར་ཁྱབ་ན་བྱ་བྱེའུ་འབའ་འབུ་ལ་གནོད་པར་གསུངས་པར་བསམ་
ན་འཇིགས་ཤིང་ཉན་ན་སྐྲག་པ་ཞིག་མ་ཡིན་ནམ། བསྒྲགས་པ་ལྟར་ན། ད་ལྟ་འཛམ་གླིང་
དུ་དུ་བ་འཐེན་མཁན་དུང་ཕྱུར་བཅུ་གཅིག་ཡོད་ཅིང་། དེ་ལས་ལོ་རེར་ཤི་བའི་ཁྲོད་ཁྲི་
50) དུ་བ་འཐེན་པ་དང་འབྲེལ་བ་ཡོད་ཟེར།
དེ་ལྟར་བསམ་ན་དུ་བ་འདི་འཆི་བ་སྟེ་འཆི་བའི་ལྕེབས་ཐག་ཅིག་ཡིན་ནོ། །སློབ་མ་
དག་གིས་ལྕེབས་ཐག་ཅིག་སྐེ་ལ་གྱོན་ནས་སྔོ་ལྷོག་ལྷོག་བྱེད་པ་འདི་གཟི་བརྗིད་ཡིན་ནམ།
ཡོན་ཏན་ཞིག་ཡིན་ནམ། ང་རྒྱལ་སྐྱེ་འོས་པ་ཞིག་ཡིན་ནམ། སློབ་མ་དག་བྱི་དུག་འདི་ལ་
ལོབས་པ་འདི་ང་ཚོའི་སློབ་མ་དག་འཆི་བའི་ཐེམ་སྐས་སུ་བསྡད་ཡོད་ལ་མ་འོངས་པར་ཁོ་
ཚོ་དང་ཁོ་ཚོའི་སློབ་མ། ཁོ་ཚོའི་ཁྱིམ་ཚང་ལ་བདེ་ཐང་ཞིག་ཡོད་དམ། འདི་ང་ཚོའི་ཀུན་
སྤྱོད་སློབ་གསོ་བདེ་ཐང་མིན་པའི་མཚོན་བྱེད་ཅིག་མ་ཡིན་ནམ།
དུ་བ་ལ་འདི་ལྟ་བུའི་ཉེན་ཚབས་ཆེ་བས་ 1987 ལོའི་ཟླ 11 པར་མཉམ་འབྲེལ་རྒྱལ་
ཚོགས་འཕྲོད་བརྟེན་སྒྲིག་འཛུགས་ཀྱིས་ལོ་རེའི་ཟླ་བཞི་བའི་ཚེས་བདུན་ཉིན་འཛམ་གླིང་
དུ་དུ་འཐེན་མེད་པའི་ཉིན་མོར་གཏན་འཁེལ་བྱ་དགོས་པའི་རེ་བ་བཏོན་ཞིང་། སྤྱི་ལོ་
1988 ལོ་ནས་ལག་ལེན་དུ་བཏབ། ཡིན་ན་ཡང་དེ་ནི་འཛམ་གླིང་འཕྲོད་བརྟེན་སྒྲིག་
འཛུགས་ཀྱི་ཉིན་མོ་ཡིན་པས 1989 ལོའི་ཟླ་ལྔ་བའི་ཚེས 31 ཉིན་འཛམ་གླིང་དུ་དུ་འཐེན་
མེད་པའི་ཉིན་མོ་རུ་གཏན་འཁེལ་བྱས།
ངས་ཚོད་ལྟ་ཞིག་བྱས་པས་ཕལ་ཆེར་བོད་ན་ཉིན་མོ་འདི་ཤེས་མཁན་མེད་པ་ལྟ་
191



ཤེས་རབ་ཀྱི་ཚོམས།
བུར་སྣང་། དེ་བས་ཅི་ཞིག་མཚོན་ཞེ་ན། ལས་བྱེད་པས་དུ་བའི་ཚབས་ཆེན་གྱི་ཚུལ་དོ་སྣང་
མེད་ཅིང་། དགེ་རྒན་གྱིས་ཀྱང་དོ་སྣང་མེད་པ་དེ་རེད། དེ་བས་བོད་ལ་མཚོན་ན་དུ་བ་
གཅོད་དགོས་པ་ནི་ཆོས་ལུགས་ཀྱི་འདོད་ཚུལ་ལས་ཚན་རིག་གིས་བདེན་དཔང་བྱས་པ་
བཞིན་རང་གཞན་ཀུན་ལ་གནོད་པའི་བྱ་བ་ཞིག་ཡིན་པ་སུས་ཀྱང་ཤེས་མེད། དེ་བས་དུ་
རྐྱལ་དག་གིས་དུ་བ་གཅོད་པ་ནི་མི་སྒེར་གྱི་ཁེ་དབང་འཕྲོག་པ་ཞིག་ལས་རང་ཉིད་ཀྱིས་དུ་
བ་འཐེན་པ་དེས་རང་གཞན་མཐའ་དག་འཆི་ལམ་དུ་འདེད་པས་རང་ཉིད་མི་གསོད་ཀྱི་
ལག་དམར་དུ་འགྱུར་བའི་ཉེས་པ་དེ་གཏན་ནས་བསམ་གྱིན་མི་འདུག
ངས་ཤེས་པ་ལྟར་ན་ཀྲུང་གོའི་དུ་བ་ཚོད་འཛིན་མཐུན་ཚོགས་བཙུགས་ཡོ
གྲོང་ཁྱེར་རེ་རེར་ཡང་དུ་བ་གཅོད་པའི་ཚོད་འཛིན་མཐུན་ཚོགས་བཙུགས་ཡོད། དེ་མ་
ཟད་གྲོང་ཁྱེར་ལ་ལར་དུ་བ་གཅོད་པའི་མཐུན་ཚོགས་ཀྱང་བཙུགས་ཡོད། ལྷག་པར་ནུབ་
ཕྱོགས་ཀྱི་རྒྱལ་ཁབ་འགའ་རེས་ཟ་ཁང་དང་ཟློས་གར་ཁང་། ཆང་ཁང་སོགས་མི་མང་འདུ་
སར་དུ་བ་འཐེན་མི་ཆོག་པའི་ཁྲིམས་
ས་ལུགས་ཀྱང་གཏན་ལ་ཕབ་འདུག 2080 ལོ་ནས་ཀྲུང་
གོའི་གྲོང་ཁྱེར་སོ་སོ་ནས་དུ་བར་ཚོད་འཛིན་མཐུན་ཚོགས་དང༌། འབྲེལ་ཡོད་ལས་ཁུངས་
མཉམ་འབྲེལ་གྱིས་སློབ་གྲྭ་ཆུང་འབྲིང་དུ་དུ་བར་འཛེམ་པ་དང་དུ་བ་གཅོད་པ། དུ་གཅོད་
མིང་ཐོ་འགོད་པའི་བྱ་འགུལ་རབས་དང་རིམ་པ་མང་བོ་ཞིག་སྤེལ་ནས་དུ་བ་མི་འཐེན་
པའི་མི་རབས་ཤིག་བསྐྲུན་པར་འབད་བཞིན་ཡོད།
འོ་ན། ང་ཚོས་ཅི་ཞིག་བྱེད་བཞིན་ཡོད་དམ།
ང་ཚོས་སློབ་མ་དག་དུ་བས་ཤི་ལམ་དུ་བསྐྱེལ་ལམ། ཡང་ན་མི་རབས་འ
ནས་མྱུར་སྐྱོབ་བྱེད་དམ།
ང་ཚོར་དུ་བ་མི་འཐེན་པའི་སློབ་གྲྭ་ཞིག་འབྱུང་ཐུབ་བམ། དུ་བ་མི་འཐེན་པའི་
བདེ་ཐང་གི་སློབ་གསོ་ཞིག་འབྱུང་ཐུབ་བམ།
དུས་རབས་ཉེར་གཅིག་པའི་བྱི་དུག་འདིས་ང་ཚོས་སློབ་མ་ལ་བལྟས་འདུག་པས་
ང་ཚོའི་སློབ་གསོས་དེ་ལ་ཇི་ལྟར་ཁ་གཏད་འཇལ་ལམ། དྲི་བ་འདིས་ཀྱང་ཤི་བ་དང་འདྲ་
བར་ང་ཚོའི་སློབ་གསོ་དང་སློབ་གསོ་ལག་ལེན་འདེབས་པའི་དཔོན་པོ་དང་དགེ་རྒན་དག་
ལ་བལྟས་འདུག
ལར་
192



གངས་སེང་འཚོལ་བ།
ཆང་གི་འདུ་ཚོགས།
གཞེས་ནིང་ལོར་ང་མཚོ་སྔོན་པོར་འཚོགས་པའི་ལང་ཚོའི་རྦབ་ཆུའི་སྙན་ངག་འདུ་
ཚོགས་སུ་གྲྭ་བཙུན་སྙན་ངག་པ་ཞིག་གི་མིང་ཐོག་ནས་མགྲོན་འབོད་བྱས་འདུག ང་ཐོག་
མར་ཚོགས་འདུ་འདིའི་རིགས་ལ་གཞུག་འདོད་མ་བྱུང་མོད་སྐུ་ཞབས་འཇིགས་མེད་རྡོ་རྗེ་
ལགས་ཀྱི་རིག་གནས་ལ་འཛིན་པའི་དུང་སེམས་མཐོང་དུས་ངས་རང་དབང་མེད་པར་
དང་ལེན་བྱ་དགོས་བྱུང༌། སྙུག་ཚོགས་མང་བོ་ཞིག་གིས་ང་བོས་མྱོང་མོད་སོང་མ་མྱོང་།
དེའི་རྒྱུ་མཚན་ནི་གཞན་དང་གཞན་ཡིན་མོད་མཐར་གཏུགས་ན་ཆང་རེད། སྨྱོན་པའི་
ཁྲོད་དུ་རྣལ་མ་ཞིག་གམ་ཡང་ན་རྣལ་མའི་ཁྲོད་དུ་སྨྱོན་པ་ཞིག་སོང་བས་ཅི་ཞིག་བྱ་ཨང་།
ང་འདུ་ཚོགས་འདི་རིགས་ཏེ་བོད་ཀྱི་རིག་གནས་ཀྱི་འདུ་ཚོགས་འདི་རིགས་ལ་
གཞུག་འདོད་མེད་པ་ནི་ང་རིག་གནས་ཀྱི་དུང་ཞེན་མེད་པ་གཏན་ནས་མ་ཡིན། སྔོན་ཁོ་བོ་
སྦྲང་ཆར་གྱི་རྩོམ་རིག་བྱ་དགའ་ཐོབ་དུས་ཆང་གི་སྤྲོ་སྟོན་དེས་ང་རང་སུན་པོ་བཟོས་པའི་
རྐྱེན་གྱིས་ཡིན། བྱ་དགའི་འདུ་ཚོགས་དེར་མ་ཞུགས་པའི་སྔོན་དུ་སྐུ་ཞབས་ ཨ་སྨྱོན་བཀྲ་
ཤིས་དོན་འགྲུབ་ཀྱིས་ཁ་པར་ལས་ཚོགས་འདུར་ཡོང་ན་ངེས་པར་
ས་ཚོགས་འདུར་ཡོང་ན་ངེས་པར་དུ་ཝུ་ཆང་འཐུང་དགོས།
དེ་ནི་བོད་ཀྱི་སྲོལ་ཡིན། གྲྭ་བས་ཀྱང་ཝུ་ཆང་ཅུང་ཟད་རེ་འཐུང་ན་ལོས་ཆོག་ཅེས་ཀུ་རུ་རྩེ།
རྗེས་སུ་ང་དེར་ཞུགས་དུས་དེ་ནི་དངོས་གནས་ཀུ་རེ་ཙམ་མིན་པ་ཤེས།
ངས་སྐུ་ཞབས་འཇིགས་མེད་རྡོ་རྗེ་ལགས་ལ་ངོ་སྲུང་ཙམ་བྱས་མོད་རང་དབང་
མེད་པར་སེམས་ཁུར་ཞིག་སྐྱེས་བྱུང་། ང་རང་གྲྭ་བ་ཞིག་ཡིན་པས་ཆང་གི་འདུ་ཚོགས་དེར་
འགྲོ་པ་ནི་དངོས་གནས་མགོ་ན་བའི་དོན་དག་ཅིག་རེད། ལྷག་པར་ང་རང་འཇིག་རྟེན་
འདིར་ཆེས་མི་དགའ་བ་ནི་ཆང་འཐུང་ཡིན། ཐོས་པ་ལྟར་ན་ལང་ཚོའི་རྦབ་ཆུ་སྐབས་དང་
བོའང་ལང་ཚོའི་རྦབ་ཆུ་ལས་འཚོགས་ཤིང་ཆང་གི་རྦབ་ཆུ་ལ་རོལ་ནས་ཁྲག་གི་རྦབ་ཆུ་
ལས་མཇུག་རྫོགས་པར་གྲགས།
，]
193



ཤེས་རབ་ཀྱི་ཚོམས།
དེ་བཞིན་གླག་གཞིས་དུས་སྟོན་གྱི་མཇུག་གི་རོལ་མོ་ཡང་ཝུ་ཆང་གི་དམ་བུ་སྟོང་
བའི་འཐབ་འཛིང་ལས་འུར་འུར་ཟིང་ཟིང་དུ་གྱུར་སྐད། དེ་བཞིན་བོད་ཀྱི་དུས་སྟོན་མང་
བོ་ཞིག་ཆང་གི་དུས་སྟོན་དུ་གྱུར་པས་མཇུག་འབྲས་ཀྱང་ཁྲག་གི་དུས་སྟོན་ཡིན་པ་སྨོས་མ་
དགོས།
རྩོམ་རིག་བྱ་དགའི་ཚོགས་འདུར་ང་དང་རིགས་མཐུན་པ་ནི་སྙན་ངག་པ་གངས་
ཞུན་ལགས་རེད། གངས་ཞུན་ལགས་གཞན་གྱི་མིག་ལམ་ན་གྲྭ་བ་ཞིག་ཡིན་སྲིད་མོད་ངའི་
མིག་ལམ་ན་ཁོང་ནི་རིག་གནས་པ་ཚད་དང་ལྡན་པ་ཞིག་ཡིན། ཁོང་གིས་ཆང་མི་འཐུང་བ་
དེས་ངེད་གཉིས་ལ་བགྲོ་གླེང་མང་བོ་ཞིག་ཡོད་པར་གྱུར། གལ་ཏེ་ངེད་གཉིས་ཀྱིས་ཆང
འཐུང་བའི་དབང་དུ་བཏང་ན་འདི་ལྟ་བུའི་ཞེ་ལྷོད་པའི་བགྲོ་གླེང་ཞིག་གཏན་ནས་འབྱུང་
ཐབས་མེད་ལ་ཡོད་ཀྱང་འཁོན་འཛིང་དུ་མི་འགྱུར་བའི་ངེས་པ་དེ་བས་ཀྱང་མེད།
སྙན་ངག་འདུ་ཚོགས་ལང་ཚོའི་རྦབ་ཆུའི་སྐུ་མགྲོན་བསུ་དུས་ངས་ཐོག་མར་
ག་མར་མཐོང་
བའི་བསུ་མ་ནི་སྙན་ངག་མ་ཡིན་པར་ཨ་རག་ཡིན་པ་མཐོང་། ཚོགས་མ་ཐག་ཏུ་ཐོས་པའི་
རོལ་མོ་ཡང་སྙན་ངག་མ་ཡིན་པར་ཕུ་ཆང་ཡིན་པ་ཤེས། ཚོགས་འདུ་གྲོལ་མ་ཐག་ཏུ་ཤུལ་
རྗེས་ཀྱང་སྤོབས་པ་མ་ཡིན་པར་ཨ་རག་གི་དམ་བུ་ཡིན་པ་མཐོང་། ཨ་རག་གི་དམ་བུ་སྟོང་
བ་རེ་མ་རྩ་ཤོར་བའི་བཟོ་གྲྭའི་ཁང་མིག་རེའམ། ཡང་ན་ངོ་མདངས་ཤོར་བའི་སྙན་ངག་པ་
རེ་རེའམ་ཆང་གི་གནོད་པའི་ངོ་གདོང་སྙན་ངག་པ་རེ་རེའི་ངོ་གདོང་ཡིན་པ་མཐོང་།
འདི་ནི་ངས་ཚོད་དཔག་དང་མཐུན་ཏེ་རྣལ་ལ་འབབ་དགོས་པའི་རྩོམ་སྒྲིག་པ་
དང་དགེ་རྒན། སྟོན་པའི་རྗེས་སུ་ཞུགས་པའི་བླ་སྤྲུལ་དག་ཀྱང་ཆང་དང་ཁ་འབྲལ་མི་ཐུབ་
ན་རང་ཚུགས་དང་ང་རྒྱལ། རང་བཀུར་དང་ཡིད་ཆེས་ཀྱིས་ཁེངས་པའི་སྙན་ངག་པས་སྐྱོ་
སྣང་དང་རང་སྣང་ཆང་ལ་བཅོལ་བས་དེ་ལ་
བས་དེ་ལས་ཀྱང་སུན་སྣང་ཆེན་པོ་ཞིག་འབྱུང་ངེས་
རེད་སྙམ།
འདུ་ཚོགས་འདི་རིགས་སུ་ཁོང་རྣམ་པའི་ལྟ་བ་བརྗོད་པའི་ངག་སྒོ་དེ་ཆང་གིས་
ཕྱེས་པ་ཡིན་སྲིད་ཀྱང། འོན་ཀྱང་། གྲོགས་པོ་དག་གིས་ཆང་ལ་རོལ་བ་འདིས་ང་ལ་གཏམ་
བཤད་པའི་ཡི་ག་མེད་པར་གྱུར། དེ་བས་ངས་བརྗོད་འདོད་པ་མང་བོ་ཞིག་ཡིད་དུ་བཙན་
གྱིས་མི་གནོན་ཀ་མེད་བྱུང་། ངའི་སེམས་པར་ཆང་གི་འདུ་ཚོགས་ནི་རིག་གནས་གླེང་བའི་
194



གངས་སེང་འཚོལ་བ།
འཁོར་ཡུག་ཅིག་གཏན་ནས་མིན་པར་ཀུ་ཅོ་དང་དགོད་སྒྲ། འཁོན་འཛིང་དང་གླུ་སྐད། ད་
དུང་ཞབས་བྲོ་འཁྲུག་པོ་རྒྱག་པའི་ཁོར་ཡུག་ཡིན་པ་མཐོང་།
སྐབས་འདིར་ང་ལ་གལ་ཆེ་བ་ནི་ཆང་མི་འཐུང་བའི་འདུག་གྲོགས་ཤིག་དང་ལྷིང་
འཇགས་ཀྱི་ཁོར་ཡུག་ཅིག་རེད། ངའི་བསམ་ཚུལ་འདི་ཤེས་པས་ལོས་ཡིན། མཚོ་ལྷོའི་རྩོམ་
རིག་ལྷན་ཚོགས་ཀྱི་དབུ་འཛིན་ཆབ་འགག་རྡོ་རྗེ་ཚེ་རིང་གིས་འུ་གཉིས་མཉམ་དུ་འདུག
ངས་ཀྱང་ཆང་མི་འཐུང་ཟེར། ངས་ཁོང་གིས་ང་ལ་ཀུ་རེ་རྩེ་བ་ཡིན་སྙམ། རྒྱུ་མཚན་ནི་རྩོམ་
པ་བོའི་མཐུན་ཚོགས་ཀྱི་དབུ་འཛིན་རྡོ་སྦིས་རྡོ་རྗེ་ལགས་ཀྱི་དཔོན་འཁོར་ཆུང་བ་དེ་འདུ་
ཚོགས་འདིར་ཝུ་ཆང་འདྲེན་སྤྱད་དུ་གྱུར་འདུག་ལ་དེང་སང་གི་དཔོན་པོ་ལས་ཆང་མི་
འཐུང་བ་ཞིག་ཨེ་ཡོད་དམ་སྙམ།
སྙན་ངག་པ་གངས་ཞུན་སྔར་བཞིན་ངའི་འདུག་གྲོགས་སུ་གྱུར། སྐུ་ཞབས་ཆབ་
འགག་པ་སྔ་མོ་ནས་ལངས་ཏེ་ཞོགས་
ས་ཟས་གྲ་སྒྲིག་གིས་སྙན་ངག་པ་དག་ལ་སྒུག་
འདུག སྙན་ངག་པ་དག་ལ་ཅི་ཁག ཞག་གང་བོར་ཝུ་ཆང་འཐུང་བཞིན་རྩོད་པ་བྱས་པས་
དོན་མེད་དུ་གཉིད་ལ་ཤོར་བ་ཞིག་ག་ལ་ཡིན།
ཟ་མ་ཟ་དུས་གཅན་མེ་སྟག་ངའི་སྡོད་སར་ཡོང་ནས་འུ་གཉིས་མཉམ་དུ་
འདུག འདང་དགོང་ཆང་འཐུང་དག་གིས་ཆང་གཏམ་བཤད་པས་སུན་ནས་ཞག་གང་
བོར་མཚོ་སྔོན་པོའི་འགྲམ་ནས་བསྡད་དེ་ནམ་བསླངས་ཟེར། ཨོ་ཆང་འཐུང་ལ་སུན་པ་ང་
ཁོ་ན་མ་རེད། དེ་ལོས་ཡིན་ཏེ་ཆང་མི་འཐུང་མཁན་ཞིག་ཡིན་ན་ད་གཟོད་ཤེས་ངེས་ཡིན་
ཏེ་ཆང་འཐུང་མི་འཐུང་གཉིས་ནི་གླིང་མི་གཅིག་པའི་འཇིག་རྟེན་གཉིས་ཀྱི་རིགས་མི་
གཅིག་པའི་འགྲོ་བ་གཉིས་རེད།
བགྲོ་གླེང་བྱས་ནའང་འདྲ། འཁོན་རེས་བྱས་ནའང་འདྲ། ཆང་ནི་མང་བོ་ཞིག་གི་
ཁ་གཡོར་ས་གལ་ཆེན་ཞིག་རེད། ཁ་དཔེར་ཆང་ཁ་ནས་འཐུང་སྟེ་གཏམ་སྙིང་ནས་ཐོན་
ཟེར་བ་བཞིན། ཆང་འཐུང་ནས་བྱ་བ་ཕྲན་ཚེགས་རེས་ཀྱང་གླེང་བསླངས་ནས་ཆང་སྐྱོན་
བྱེད། ཁ་ནས་གང་འདོད་བཤད་ནས་ཞོགས་པར་དགོངས་པ་མ་ཚོམས། མདང་ནུབ་ང་
བཟི་སོང་། ཞེས་བཤད་ཆོག་སྟེ། ཆང་འཐུང་གི་གཏམ་དང་གཉིད་གུང་གི་གཡག་ནི་ཆང་
འཐུང་དག་གིས་གསར་བཏོད་བྱས་པའི་ཚིག་རྒྱན་རླབས་པོ་ཆེ་ཞིག་རེད་ཨང་།
195



༤
ཤེས་རབ་ཀྱི་ཚོམས།
བོད་ཀྱི་མང་ཚོགས་ཀྱི་སྟོན་མོ་ཆང་དང་འབྲལ་ཐབས་མེད་ལ་ཤེས་ཡོན་ཅན་གྱི་
སྟོན་མོ་ཡང་ཆང་དང་འབྲལ་ཐབས་མེད་པ་འདི་བོད་མི་རིགས་ཀྱི་ཐུན་མོང་མིན་པའི་
རིག་གནས་ཤིག་ཡིན་པ་འདྲ། ཆང་ནི་རང་གི་སེམས་གསོ་ཙམ་སྟེ། རང་གི་ལུས་སེམས་
གཉིས་ཀ་བཟི་བར་བྱེད་པའི་དགའ་བདེ་ཙམ་གཉེར་བ་དེ་ཡིན་ནམ། ངས་དུས་སྟོན་འདི་
རིགས་ལ་ལུས་སེམས་བཟི་བར་བྱེད་པའི་དུས་སྟོན་ཞེས་བཏགས་ན་འོས་སྙམ།
སྦྲང་ཆར་བྱ་དགའ་ཐོབ་པའི་རྩོམ་པ་བོ་དག་དུང་དཀར་ཚོ་བས་མགྲོན་འབོད་
བྱས། དེ་ན་གླུ་གར་དང་ཆང༌། ཁ་བཏགས་ཤིག་གིས་མི་རིགས་ཀྱི་ཁྱད་ཆོས་མཚོན་བཞིན་
འདུག བུ་མོ་ཞིག་གིས་ལག་ཏུ་ཆང་གར་དང་ཁ་བཏགས་བཟུང་ནས་རྒྱ་སྐད་ཀྱིས མདོ་
དབུས་མཐོ་སྒང》 ཞེས་པའི་གླུ་དབྱངས་ལེན། འདིའི་སྐབས་སུ་བོད་ཀྱི་རིག་གནས་ཆང་
དང་ཁ་བཏགས་ཤིག ད་དུང་རྒྱ་སྐད་ཀྱི་གླུ་དབྱངས་ཤིག་ཏུ་གྱུར་འདུག་སྙམ་པ་བྱུང་།
དུས་འདིར་ངས་གཞན་གྱི་སྐད་ཆ་ཞིག་དྲན་བྱུང༌། བོད་ཀྱི་སྟོན་མོ་བྱེད་ན་ཆང་
འཐུང་དགོས། ཆང་འཐུང་ན་བཟི་དགོས། བཟིས་ན་རྡུང་རེས་བརྒྱག་དགོས། འདི་ནི་བོད་
ཀྱི་ཆང་གི་རིག་གནས་རེད་ཟེར། ངོ་མ་འདི་བོད་ཀྱི་རིག་གནས་རེད་དམ། དུས་སྟོན་གྱི་
རིག་གནས་རེད། ཡང་ན་བོད་མིའི་རིག་གནས་རེད།
བོད་ཀྱི་ལ་རྒྱ་ཆང་གིས་ཕྱེས། གཏམ་གྱི་ངག་སྒོ་ཆང་གིས་འབྱེད། བོད་ཀྱི་ལྟ་བ་དང་།
རྩོད་པ། རྟེན་འབྲེལ་གྱི་མཛད་སྒོ་ཚང་མ་ཆང་དང་འབྲེལ་འདུག་པས་སྔོན་གྱི་ཆང་བཤད་
དུ། སྲིད་པ་སྒྲུབ་པའི་སྒྲུབ་ཆང་ཡིན། །གེ་སར་རྒྱལ་བོའི་གསོལ་ཆང་ཡིན། །སྔགས་པ་རྣམས་
ཀྱི་བུམ་ཆང་ཡིན། །མཁས་པ་རྣམས་ཀྱི་གཏམ་ཆང་ཡིན། །གཉེན་པོ་རྣམས་ཀྱི་སྟོན་ཆང་
དཔའ་བོ་རྣམས་ཀྱི་དཔའ་ཆང་ཡིན། །གཞོན་པ་རྣམས་ཀྱི་རྩེད་ཆང་ཡིན། །ཚེ་རྒན་
པ་བཀུར་བའི་དབུལ་ཆང་ཡིན། །མགྲོན་ཚུར་འོང་རྣམས་ཀྱི་བསུ་མ་ཡིན། །མགོན་ཕར་
འགྲོ་རྣམས་ཀྱི་རྫོངས་པ་ཡིན། །གྲོགས་བློ་མཐུན་བསྒྲིགས་པའི་བར་བ་ཡིན། །གཏམ་ཀུ་རེ་
འབྱེད་པའི་ལྡེ་མིག་ཡིན། །གླུ་རྩེད་རིགས་གཉིས་ཀྱི་འབྱེད་སྒོ་ཡིན། །ཐག་ཉེ་རིང་མེད་པའི་
གྲོགས་པོ་ཡིན། །སྨན་བཟང་བོ་བསྡེབས་པའི་གྲུཔ་ཆ་ཡིན། །སྐྱིད་གནམ་ལ་རེ་བའི་ཟས་
མཆོག་ཡིན་། །སྒོས་རྟགས་ཀ་སྟོན་མོའི་རྒྱན་ཆ་ཡིན། །ཉིན་དེ་རིང་མགྲོན་པོའི་གསོལ་ཆང་
ཡིན་ཟེར། །
ཡིན། །དང་
196



གངས་སེང་འཚོལ་བ།
ངོ་མ་འདི་ལྟར་རེད། བོད་མི་རིགས་ནི་འདི་ལྟ་བུའི་ཆང་གི་མི་རིགས་ཤིག་རེད། མི་
རིགས་འདིར་འདི་ལྟ་བུའི་ཆང་གི་རིག་གནས་ཤིག་ཡོད་པས་མི་རིགས་གཞན་པ་དག་ཧ་
ལས་ངེས། ཆང་གི་རིག་གནས་འདི་ནང་བསྟན་རིག་གནས་ལས་ཀྱང་ལྷག་པར་བོད་ཀྱི་སྤྱི་
ཚོགས་ལ་ཐིམ་ཡོད་ལ། སྤྱི་ཚོགས་ཀྱི་འཚོ་བར་འོ་ཆུ་བཞིན་དུ་འདྲེས་ཡོད། དེ་བས་བོད་ཀྱི་
སྤྱི་ཚོགས་ནི་ཆང་གི་སྤྱི་ཚོགས་རེད། བོད་མི་དམངས་ནི་ཆང་གི་མི་དམངས་རེད།
ངས་ཚོང་བ་ཆུང་ཆུང་ཞིག་ལས་རྒྱུས་ལོན་བྱས་པ་ལྟར་ན། བོད་དུ་རྒྱུགས་པའི་ཚོང་
རྫས་ཨང་དང་བོ་ཆང་དང་། ཨང་གཉིས་པ་དུ་བ་རེད་ཟེར། བོད་མི་དམངས་ནི་རྨོངས་
ས་སད་རྒྱུ་མེད་པའང་ཆང་གིས་ཡིན་ལ། ཉལ་ནས་ལངས་རྒྱུ་མེད་པ་ཆང་གིས་ཡིན་ངེས།
བོད་མི་རིགས་ལ་ཤ་ཚ་མཁན་དག་གི་སེམས་གསོའང་ཆང་གིས་བྱེད་ཀྱིན་ཡོད་པས་ཆང་
འཐུང་ནས་ངར་ལངས་པས་བོད་མི་རིགས་ཀྱི་དོན་དུ་ཆང་འཐུང་ནས་ཐོག་ཁང་ནས་ལྡིང་
མཁན་ཡང་མང་བོ་བྱུང་།
དེ་དག་སྡུག་གྱོང་རེད་ཨང་། ཕངས་པ་ཞིག་ལ་རྩོམ་རིག་པ་དོན་འགྲུབ་རྒྱལ་གྱི་མི་
ཚེ་ཆང་གིས་བསྡུས་ཤིང་སྒྱུ་རྩལ་བ་བློ་བཟང་གི་མི་ཚེའང་ཆང་གིས་བསྡུས། ཐ་ན་མཁས་
དབང་དགེ་འདུན་ཆོས་འཕེལ་གྱི་སྐུ་ཚེའི་མཇུག་ཀྱང་ཆང་གིས་བསྡུས་པ་མིན་ནམ། ད་ལྟ་
དེ་དག་ལ་རྗེས་དྲན་གྱི་ཚོགས་འདུ་ཡང་ཆང་གིས་བསྡུས་བཞིན་ཡོད་སྐད། མཐར་ཕྱིན་སྤྲོ་
སྟོན་དུ་སློབ་མ་ཚོས་དགེ་རྒན་ལ་ཁ་འབྲལ་ཁའི་འདྲེན་བྱ་ཡང་ཆང་ཡིན་ལ་དགེ་རྒན་ཚོས་
སློབ་མ་ལ་འགྱོད་བཤགས་ཀྱི་ཚིག་ཀྱང་ཆང་གིས་བཤད་ཀྱིན་ཡོད། གོ་ཐོས་ལྟར་ན་སློབ་
འབྲིང་ག་གེ་མོར་དེ་ལྟ་བུའི་ཆང་གི་སྤྲོ་སྟོན་མཇུག་གི་རྟེན་འབྲེལ་ལ་སློབ་མ་འགས་དགེ་
རྒན་གྱི་གདོང་ལ་ཁུ་ཚུར་གྱི་ལེགས་སྐྱེས་ཕུལ་སྐད། ད་དུང་དེ་དག་ཏུ་ཆང་འཐུང་བ་མི་
རིགས་ཀྱི་དོན་དུ་ཡིན་པ་དང་ཆང་ནི་མི་རིགས་ཀྱི་གོ་རྟོགས་སད་པའི་ཕྱིར་ཡིན་པ། ད་
དུང་ཆང་འཐུང་ནས་གཡག་ཅིག་བཏང་ནའང་མི་རིགས་དོན་དུ་ཡིན་པ་སོགས་གླེང་རྒྱུ་
རེད། དེ་དག་ནི་ཆང་གི་གནས་ལུགས་ཡིན་པས་ངེས་པར་ཆང་འཐུང་དག་གི་ཁྲོད་དུ་གླེང་
ན་མི་རིགས་ཀྱི་སླད་དུ་བཤད་པའི་བསམ་བློ་བའི་སྐད་ཆ་ཡིན་ངེས།
“ བོད་མི་རིགས་ཀྱི་དོན་དུ་གཙང་བཞེས་གནང་རོགས། ” “བོད་མི་རིགས་ཀྱི་ལ་
རྒྱའི་ཆེད་དུ་ཆང་འདི་ི་གཙང་བཞེས་གནང་རོགས། ” རེད་དེ་མི་རིགས་ཀྱི་དོན་དུ་ཆང་
197



ཤེས་རབ་ཀྱི་ཚོམས།
འཐུང་དགོས་ཤིང་། ཆང་མེད་ན་མི་རིགས་ལ་རྒྱུའང་མེད་འགྲོ་གླུ་དབྱངས་ཤིག་ཏུ “གྲོགས་
པོ་འཐུང་ཡ། ང་ཚོ་ཚང་མ་བོད་རིགས་སྤུན་ཟླ་རེད། ” བོད་རིགས་སྤུན་ཟླ་ཡིན་ན་ཚང་
མས་ཆང་འཐུང་དགོས་པ་ཡིན་ནམ། ནུབ་ཕྱོགས་པ་ལྟར་ར་བཟི་བ་དག་བཙོན་ཁང་དུ་
སྐྱེལ་བའི་དབང་དུ་བཏང་ན་བཙོན་ཁང་དེར་བོད་ཀྱི་དཔོན་པོ་དང༌། བླ་སྤྲུལ། སྙན་ངག་
པ།ཚོང་བ། དགེ་རྒན། སློབ་མ། ཐ་ན་གྲྭ་བའང་རེ་གཉིས་ཡོད་སྲིད།
ཀྱེ་ཧུད། བོད་ཀྱི་གེ་སར་ནས་སློབ་མའི་བར། ལྷ་ནས་མི་བར་དུ་ཆང་ལ་དགའ་བ་
འདི་ཅི་ཡིས་ནོངས་སམ། ལྟོས་དང་། བོད་ཀྱི་ཡུལ་ལྷ་གཞི་བདག་ལ་ཆང་གིས་མཆོད་ལ་ལྷ་
སྟོན་མི་སྟོན་ཐམས་ཅད་ཆང་སྟོན་ཡིན།
ང་གྲྭ་བ་ཞིག་གི་ངོས་ནས་ཁྱོད་ཚོ་ལ་ཆང་མ་འཐུང་ཞེས་བཤད་སྤོབས་རུང་། ཁྱོད་
ཁྱིམ་པ་ཞིག་གི་ངོས་ནས་ངའི་ཁ་གཏན་ནས་ལེན་མི་སྲིད། ཅི་ཁག བོད་ཀྱི་སྤྱི་ཚོགས་ཆང་
གི་སྤྱི་ཚོགས་ཡིན་པས་སོ། །ངོ་མ་བཤད་ན་ང་ཡང་གྲྭ་བ་མིན་པའི་དབང་དུ་བཏང་ན་
གྲོགས་པོ་དག་བཞིན་ཆང་ནི་ངའི་འཚོ་བའི་ཆ་ཤས་ཤིག་ཏུ་མི་འགྱུར་བའི་ངེས་པ་ཅི་ཞིག་
ཡོད། ལྷག་པར་ང་ཡང་སྙན་ངག་པ་ཞིག་ཡིན་པས་སོ། །ཡིན་ནའང་ཆང་ནི་ཁྱིམ་པ་ལ་
པ་ལ་ངེས་
པར་དགོས་པའི་ཁྱད་ཆོས་ཤིག་གཏན་ནས་ཡིན་མི་སྲིད་ལ། ལྷག་པར་བོད་ཀྱི་སྟོན་མོའི་
ཁྱད་ཆོས་ཤིག་ཏུ་འགྱུར་དགོས་དོན་གཏན་ནས་མེད།
བོད་མི་རིགས་ཆང་ལ་དགའ་བ་འདི་བོད་མི་རིགས་འདི་ཆང་གིས་བཟིས་པའི་མི་
རིགས་ཤིག་དང་རྐྱལ་སྟོང་གི་མི་རིགས་ཤིག་ཡིན་པ་མི་མཚོན་ནམ། སྙན་ངག་པ་ཆང་རྐྱལ་
ཞིག་གིས་སྐད་ཤུགས་ཆེན་པོས་ང་ཤི་ན་མི་རིགས་ཤིག་ཤི་བ་ཡིན་ཞེས་བསྒྲགས་པ་ལ།
གཞན་ཞིག་གིས་ཁྱོད་ཤི་ན་ཆང་དམ་བུ་གང་ཤི་བ་རེད་ཅེས་ལན་དུ་སྨོས་འདུག
ཡབ་མེས་དག་གིས། མ་རབས་ཚང་ན་ཆང་འཐུང་གསུམ། །ཟེར། འོ་ན་མ་རབས་ཀྱི་
མི་རིགས་ཤིག་ལ་ཆང་འཐུང་ཅི་ཙམ་དགོས་སམ། མ་རབས་ཀྱི་མི་རིགས་ཤིག་ལ་ཆང་གི་
རིག་གནས་རྒྱ་ཆེན་པོ་ཞིག་ཡོད་པའང་སྨོས་ག་ལ་དགོས། ཆང་འཐུང་མི་ཆོག་པ་ཅི་ལ་ཡིན་
ཀྱང་འཐུང་ཚོད་འཛིན་དགོས་ལ་ལྷག་པར་རིག་གནས་ཀྱི་འདུ་ཚོགས་དག་ཆང་གི་འདུ་
ཚོགས་སུ་བསྒྱུར་དགོས་དོན་གཏན་ནས་མེད།
སྔོན་གསང་བའི་ཚོགས་པ་ཞིག་གི་ཚོགས་གཙོ་ཆང་ལ་དགའ་བས་ཁོས་སྟོན་ཐོག་
198



གངས་སེང་འཚོལ་བ།
ཏུ་ལབ་རྒྱག་བཞིན་ཆང་འཐུང་བས་བཟིས་ཏེ་གསང་བ་ཡོད་ཚད་བསྒྲགས། ཞོགས་པར་
ཉེན་རྟོག་པས་ཁོ་ཚོའི་གསང་བའི་ཡིག་ཆ་རྙེད་ཅིང་ཚོགས་མི་དག་བཟུང་། ཁོ་བཙོན་ཁང་
དུ་ཁྲིད་དུས་ཀྱང་ད་དུང་ལབ་བརྡོལ་འབྱིན་བཞིན་འདུག་སྐད།
ད་ལོ་ཟླ་གསུམ་པར་གངས་རིའི་བུ་མོའི་འཁྲུངས་སྐར་དང་སྲོལ་རྒྱུན་རིག་གནས་
འཚོགས་འདུར་ཞུགས་དུས། ལྷ་སའི་ལྕམ་མོ་རྡོར་དབྱིངས་ལགས་ཀྱིས། ཨ་མདོའི་ཚོགས་
འདུ་ངོ་མ་ཡ་མཚན་རེད། ཆང་རིག་རྒྱུ་མི་འདུག ལྷ་ས་ཡིན་ན་ཆང་གིས་འཚོག་དགོས་པ་
རེད་ཅེས་ཧ་ལས་པའི་ཉམས་ཀྱིས་དེ་སྐད་ཟེར། ང་ངོ་མ་ངུ་བྲོ་བ་བྱུང་། ཨ་མདོའི་ཚོགས་
འདུ་ཡང་ཚང་གིས་འཚོག་དགོས་པ་རེད། ཡིན་ནའང་ད་རེས་ཚོགས་འདུ་ཆང་མི་འཐུང་
བས་བསྡུས་པ་རེད། བོད་ཀྱི་སྲོལ་རྒྱུན་རིག་གནས་ལ་དུང་བ་ལས་ཆང་གི་རིག་གནས་ལ་
དུང་བ་མ་རེད་ཅེས་ལན་བཏབ།
ངོ་མ་བོད་མི་རིགས་ཀྱིས་ཆང་འཐུང་དགོས་ལ། ཆང་འཐུང་ནས་བཟི་དགོས། བཟི་
ན་ད་དུང་རྡུང་རེས་བྱ་དགོས་པའི་རིག་གནས་འདི་ལས་སྲོང་བཙན་སྒམ་པོ་ཡང་གུ་ལ་
ཐུག་སྟེ་ཆང་ལ་ཚོད་ཟིན་དགོས་པའི་ཁྲིམས་བཅས། ཡིན་ནའང་ད་ལྟ་བོད་མི་སུས་ཀྱང་ཁ་
ཡ་མི་བྱེད། གོ་ཐོས་ལྟར་ན། ཆོལ་ཁ་གསུམ་གྱི་སློབ་མ་སྐོར་ཅིག་ལྷན་འཛོམས་སྤྲོ་སྟོན་ལ་
རོལ། སྤྲོ་སྟོན་དེ་ཡང་ཆང་སྟོན་ཡིན་པ་སྨོས་མ་དགོས། ཆང་སྟོན་དག་གི་དབུ་སྤྲོ་བས་
འབྱེད་པའང་སྨོས་མ་དགོས།
“ང་ཚོ་འདི་ལ་འཛོམས་འཛོམས། །གཏན་ཏུ་འཛོམས་པ་བྱུང་ན། །
“ང་ཚོ་ཚང་མ་ཁྱིམ་ཚང་གཅིག་གི་མི་རེད།
ཡིན་ནའང་སྤྲོ་བའི་མཇུག་ཏུ་སྔར་བཞིན་ང་ཚོ་འདི་ལ་འཛོམས་པ་བཞིན་གཏན་
ཏུ་འཛོམས་མི་ཐུབ་པར་གྱུར། མ་བསམ་ས་ནས་འགལ་ཟླ་ཞིག་བྱུང་བས་ཆོལ་གསུམ་གྱི་སྤྲོ་
སྟོན་དེ་ཆོལ་གསུམ་གྱི་འཐབ་རར་གྱུར་སོང་། མང་བོ་ཞིག་སྨན་ཁང་དུ་སྐྱེལ་བས་ས་དེ་
ལྷིང་འཇགས་སུ་གྱུར་སོང་།
ཤུལ་དུ་ལུས་པ་ནི་ཟུངས་ཁྲག་གིས་བཤེར་བའི་དམ་བུ་ཆག་པ་འགའ་དང་རང་
འགར་འགྱེལ་འདུག་པའི་དུམ་བུ་སྟོང་བ་འགའ་རེད།
199



ཤེས་རབ་ཀྱི་ཚོམས།
ཚེ་སྲོག་གི་རིན་ཐང་།
མི་ཞིག་འཇིག་རྟེན་དུ་གསོན་པའི་དོན་སྒོ་ནི་རིན་ཐང་ཞིག་གི་ཆེད་དུ་ཡིན་ལ།
མིའི་སྟེང་གི་ཆེས་བླ་ན་མེད་པའི་རིན་ཐང་ནི་ཚེ་སྲོག་ཡིན། ཚེ་སྲོག་ཅེས་པ་ནི་སྤྱིར་བཏང་
གི་ཚེ་སྲོག་སྟེ་མིའི་ལུས་ལ་དབུགས་འབྱིན་རྔུབ་བྱེད་པ་དེ་མ་ཡིན་པར་རང་གི་ལུས་ངག་
ཡིད་གསུམ་གྱི་སྟེང་དུ་མི་ཞིག་གི་ཚེ་སྲོག་ལྡན་དགོས་པ་དེ་ཡིན། མི་ཞིག་གི་ལུས་ངག་ཡིད་
གསུམ་གྱི་སྟེང་ནས་ད་གཟོད་མི་དེའི་རིན་ཐང་འབྱུང་བ་ཡིན། རིན་ཐང་ནི་གོ་གནས་ཏེ།
མི་ཞིག་གི་གོ་གནས་ནི་ཁོའི་རིན་ཐང་ལ་བརྟེན་ནས་བྱུང་བ་ཡིན་པས་སོ། །
འོ་ན། མི་རེ་རེ་ལ་ལུས་ངག་ཡིད་གསུམ་ཡོད་པ་མ་ཡིན་ནམ་ཞེ་ན། མི་ཀུན་ལ་ལུས་
ངག་ཡིད་གསུམ་ཡོད་ཀྱང་། ལ་ལས་ལུས་ངངག་ཡིད་གསུམ་ནི་དུ་བ་ཡིན་ལ། ལ་ལའི་ལུས་
ངག་ཡིད་གསུམ་ནི་ཆང་ཡིན། ལ་ལའི་ལུས་ངག་ཡིད་གསུམ་ནི་མི་གཙང་བའི་ཕུང་བོ་ཞིག་
དང་། མི་རིགས་དང་རྒྱལ་ཁབ། གཞན་ཕན་གྱི་མིག་ཟུང་ལྡོངས་པའི་ཚེར་མའི་སྐྱེད་ཚལ་
ཞིག་ཡིན། ལ་ལའི་ལུས་ངག་ཡིད་གསུམ་ནི་གཞན་ཡིད་སྦྲིད་པར་བྱེད་པའི་ཉལ་ཐའི་མེ་
ཏོག་ཅིག་ཡིན།
སྔོན་བྱོན་དམ་པས། སྐད་ཆ་བཤད་ཤེས་པ་དང་ལངས་ནས་འགྲོ་ཐུབ་པ་མི་ཞིག་གི་
ཁྱད་ཆོས་མིན་པས། ད་རེས་ཕྱུགས་དང་ཁྱད་པར་འབྱེད་པའི་སྐབས་ཡིན་ཟེར། དེ་བས་
ཕྱུགས་དང་ཁྱད་པར་འབྱེད་པ་ནི་དུད་འགྲོའི་ལུས་ངག་ཡིད་གསུམ་དང་ལྡན་པས་མི་ཆོག་
པར་མིའི་ལུས་ངག་ཡིད་གསུམ་ལྡན་དགོས་ལ། གལ་ཏེ་མིའི་ལུས་ངག་ཡིད་གསུམ་མ་ལྡན་
ན་དེ་ལ་མིའི་དྲི་མ་ཞིག་ཀྱང་གཏན་ནས་ཡོད་མི་སྲིད་དོ། །
200



གངས་སེང་འཚོལ་བ།
མིའི་ལུས་ངག་ཡིད་གསུམ་གང་ཞེ་ན། ང་ཚོས་ཐོག་མར་སྐྱེས་བུ་དམ་པ་དག་གི་
ལུས་ངག་ཡིད་གསུམ་ལ་བལྟ་བར་བྱ་སྟེ། ལ་ལའི་ལུས་ངག་ཡིད་གསུམ་ནི་མི་རིགས་ཡིན་ལ།
ལ་ལའི་ཡིད་ངག་ཡིད་གསུམ་ནི་རྒྱལ་ཁབ་ཡིན། ལ་ལའི་ལུས་ངག་ཡིད་གསུམ་ནི་འགྲོ་བ་མི་
ཡིན་ལ། ལ་ལའི་ལུས་ངག་ཡིད་གསུམ་ནི་སེམས་ཅན་ཐམས་ཅད་ཡིན། ལ་ལའི་ལུས་ངག་
ཡིད་གསུམ་ནི་འཇིག་རྟེན་གྱི་ཞི་བདེ་དང་། འགྲོ་བའི་བདེ་སྐྱིད་ཡིན། དེ་བས་བལྟས་ན་
སྐྱེས་བུ་དམ་པ་དག་གི་ལུས་ངག་ཡིད་གསུམ་ནི་ལྷའི་དཔག་བསམ་ལྗོན་པ་དང༌། ཀླུའི་
དགོས་འདོད་དཔུང་འཇོམས། མིའི་རིན་ཆེན་སྣ་བདུན་གྱི་བང་མཛོད་ཅིག་ཏུ་གྱུར་འདུག
ཡིན་ན་ཡང་། ད་ལྟའི་སྤྱི་ཚོགས་སྟེང་གི་མི་ལ་ལའི་ལུས་ངག་ཡིད་གསུམ་ནི་ཕག་གི་
ལུས་ངག་ཡིད་གསུམ་ཡིན་ལ། ལ་ལའི་ལུས་ངག་ཡིད་གསུམ་ནི་ཁྱི་ཡི་ལུས་ངག་ཡིད་གསུམ་
ཡིན། ལ་ལའི་ལུས་ངག་ཡིད་གསུམ་ནི་སྤྱང་ཁུའི་ལུས་ངག་ཡིད་གསུམ་ཡིན་ལ། ལ་ལའི་
ལུས་ངག་ཡིད་གསུམ་ནི་ཝ་མོའི་ལུས་ངག་ཡིད་གསུམ་ཡིན། ལ་ལའི་ལུས་ངག་ཡིད་གསུམ་
ནི་ལུག་གི་ལུས་ངག་ཡིད་གསུམ་ཡིན་ལ། ལ་ལའི་ལུས་ངག་ཡིད་གསུམ་ནི་གཅན་གཟན་གྱི་
ལུས་ངག་ཡིད་གསུམ་ཡིན། དེ་བས་སྤྱི་ཚོགས་འདི་ནི་མིའི་སྤྱི་ཚོགས་མ་ཡིན་པར་དུད་འགྲོ་
དང་གཅན་གཟན་གྱི་སྤྱི་ཚོགས་ཡིན་པ་མཐོང་།
སྤྱི་ཚོགས་དེ་བཅོས་བསྒྱུར་བྱེད་པར་འཇིག་རྟེན་བསམ་བློ་བ་དང་། ཆོས་ལུགས་པ།
སློབ་གསོ་བ་མང་དུ་བྱུང་ནས་ཚད་མི་འདྲ་བའི་སློབ་གསོ་དང་། ལུགས་མི་གཅིག་པའི་ལམ་
ལུགས་མང་དུ་བཟོས་ནས་ཁོ་ཚོའི་ལུས་ངག་ཡིད་གསུམ་གྱི་སྐད་ཅིག་མ་རེ་རེས་ཀྱང་མིའི་
རིན་ཐང་དང་མིའི་བླ་སྲོག་བསྐྲུན་པའི་ཆེད་དུ་གཞན་གྱི་ལུས་ངག་ཡིད་གསུམ་གསེར་དུ་
བསྒྱུར་བའི་ལས་ལ་བརྩོན་པར་མཛད།
ང་ཚོ་ན་གཞོན་རེ་རེའི་ལུས་ངག་ཡིད་གསུམ་དང་། ང་ཚོ་སློབ་མ་རེ་རེའི་ལུས་ངག་
ཡིད་གསུམ་ཀྱང་ངེས་པར་བསམ་བློ་བ་དེ་དག་གིས་ང་ཚོར་འོད་ཟེར་འཕྲོ་བའི་ལུས་ངག་
ཡིད་གསུམ་ལས་ལེ་ལོ་དང༌། ཕྱི་བཤོལ། ངན་ཞེན་དང་མཁྲེགས་འཛིན་གྱི་ལུས་ངག་ཡིད་
201



ཤེས་རབ་ཀྱི་ཚོམས།
གསུམ་ཞིག་གཏན་ནས་ཡིན་མི་རུང་། ང་ཚོའི་ལུས་ངག་ཡིད་གསུམ་ནི་མེས་རྒྱལ་དང་།
རིག་གནས་མ་འོངས་པར་གཏོད་དགོས་པས་སྐད་ཅིག་རེ་རེར་བརྩོན་པ་དང་། སློབ་སྦྱོང་།
རྣམ་དཔྱོད་དང་བློ་གྲོས་ལ་རོལ་ནས་རིན་ཐང་མེད་པའི་འཇའ་ཚོན་དང་། རྔ་མ་མེད་པའི་
སྤྲེའུ་ཡི་ཏིང་འཛིན། གཡམ་ལ་རྒྱུགས་པའི་རི་བོང་ཅལ་འདྲོགས་སོགས་གཅིག་ཤོར་གཅིག་
འཛིན་གྱི་དྲེད་མོ་འཕྱི་འཛིན། ཐང་ནས་རྡོ་བླངས་ནས་རུམ་ནས་བྲོ་ལྷུང་བའི་མནོག་ཆུང་
གི་སྤྱོད་པ་རིང་དུ་འདོར་དགོས་པ་ཡིན། དེ་ལྟར་བྱས་ན་ད་གཟོད་གངས་སེང་དཀར་མོའི་
ལུས་ངག་ཡིད་གསུམ་འབྱུང་ངེས་པ་ཡིན། ངས་ནམ་ཡང་ང་ཚོ་ན་གཞོན་རེ་རེ་སེང་ཕྲུག་ཏུ་
འགྱུར་བའི་རྨི་ལམ་རྨི་བཞིན་ཡོད་དེ། ང་ཚོ་མི་རེ་རེའི་ལུས་ངག་ཡིད་གསུམ་ལ་གངས་སེང་
གི་རྣམ་ཤེས་ཞུགས་ན་ང་ཚོ་མི་རིགས་འདི་ནི་ངེས་པ་དོན་གྱིས་གངས་རིའི་མི་རིགས་ཤིག་
ཏུ་འགྱུར་བ་གདོན་མི་ཟ།
དེང་རབས་ཚན་རིག་པའི་མེས་པོ་ཨེད་དབྱིན་སི་ཐན་གྱིས། མི་འཇིག་རྟེན་དུ་འཚོ་
བའི་དོན་སྙིང་ནི་སྐད་ཅིག་རེ་རེ་ལའང་གཞན་གྱི་སླད་དུ་བྱ་བ་བསྒྲུབ་རྒྱུ་དེ་ཡིན་ཟེར།འདི་
ལྟའི་ལུས་ངག་ཡིད་གསུམ་ཞིག་ཡོད་ན་ད་གཟོད་མི་དེ་བྱང་ཆུབ་སེམས་དཔའ་དང་
འཕགས་པ་སྤྱན་རས་གཟིགས་སུ་གྱུར་པ་མ་ཡིན་ནམ། བྱང་ཆུབ་སེམས་དཔའ་དང་སྤྱན་
རས་གཟིགས་ཀྱིས་ད་གཟོད་གཞན་སྐྱོབ་ལ་རང་ཉིད་ཀྱང་སྐྱོབ་ནུས། དེ་ལྟར་ནུས་པའི་མི་
ནི་འཐུས་ཚང་བའི་མི་ཡིན་པས་སོ། །
ང་ཚོས་རང་གི་དགེ་མཚན་གྱི་སླད་དུ་རང་གི་ལུས་ངག་ཡིད་གསུམ་ལ་བཅོས་
བསྒྱུར་བྱས་ནས་འཐུས་སྒོ་ཚང་བའི་མི་ཞིག་ཀྱང་བྱ་དགོས་ལ་འཐུས་ཚང་བའི་མི་དེར་
འགྱུར་བའི་ལས་ནི་སྐྱེས་མཆོག་དམ་པ་རྣམས་ཀྱིས་ང་ཚོར་གསལ་བོར་བསྟན་ཡོད། ཡིན་
ནའང་། རང་ཉིད་དེར་འགྱུར་མིན་ནི་གཞན་ལ་རག་ལས་མེད་པར་རང་ཉིད་ཁོ་ན་ལ་ཐུག་
ཡོད་དེ་འཇིག་རྟེན་འདིར་ཆེས་ཆེ་བའི་དགྲ་བོ་རང་ཉིད་ཡིན་ལ་འཇིག་རྟེན་འདིར་བླ་ན་
མེད་པའི་སྐྱབས་མགོན་ཡང་རང་ཉིད་ཁོ་ན་ཡིན་པས་སོ། །
202



གངས་སེང་འཚོལ་བ།
འདས་དོན་ལས་ཐོབ་པའི་བློ་བསྐྱེད།
སློབ་མ་ཞིག་ལ་རྩོམ་དཔེར་བྲིས་པ )
བདག་གི་མི་ཚེ་འདིར་ཆེས་བློ་བསྐྱེད་ཅིག་ནི་ཨ་ཕས་བཤད་པའི་གཏམ་རྒྱུད་ཅིག་
ཡིན། གཏམ་རྒྱུད་དེའི་མི་སྣ་ནི་ལོ་བཅུ་ཕྲག་བདུན་སྔོན་གྱི་ང་ཚོའི་ཕ་ཡུལ་གྱི་རྒན་པོ་ལོ་
ལོན་འགའ་ཡིན།
སྐབས་དེར། བདག་གི་ཕ་ཡུལ་ནི་ཡིག་རྨོངས་ཀྱིས་ཁེངས་པའི་རི་གྲོང་ཞིག་ཡིན།
མི་རྣམས་ཀྱི་ཕྱུགས་ཀྱི་རྒན་གཞོན་ཤེས་པ་ལས་ཀ་ཁའི་ཡིག་ངོ་ཙམ་ཡང་གཏན་ནས་མི་
ཤེས། དེ་ལྟར་ལོ་ངོ་མང་བོ་ཞིག་ལ་དེ་ལྟར་ཤེས་ལ་མ་ཤེས་པའི་ངང་ནས་ལོ་རྒྱུས་རིང་བོ་དེ་
ལྟར་འདས་སོང་།
ནམ་ཞིག་ང་ཚོར་སྡེ་བར་གཞན་ནས་ཡོང་བའི་སྟོབས་ལྡན་གདུག་རྩུབ་ཅན་ཞིག་
གིས་གཙེས་ཏེ་ང་ཚོའི་སྡེ་བའི་ས་ཆ་དག་ཧམ་བཟུང་བྱེད་ཅིང་། སྡེ་མི་རྒན་གཞོན་དག་ལ་
བརྙས་བཅོས་བློ་ཡུལ་ལས་འདས་པ་བྱས།
དུས་དེར་སྡེ་བའི་རྒན་པ་དག་ལྐོག་ཏུ་གྲོས་བྱས་ནས་གོང་མ་རྒྱལ་བོར་ཡར་ཞུ་
འཕྲིན་ཡིག་ཅིག་བྲིས་ནས་སྡེ་བའི་སྐྱིད་སྡུག་ཞུ་བར་ཐག་བཅད། ཡིན་ན་ཡང་། སུ་ཞིག་
གིས་ཡི་གེ་འབྲིའམ། སྡེ་བ་འདིར་ཀ་གཡག་རོ་ཙམ་ཞིག་བསྟན་ཀྱང་ངོ་ཤེས་མཁན་མེད།
དེ་བས་རྨ་ཆུའི་ཕ་རོལ་གྱི་སྡེ་བ་ཞིག་ཏུ་ཡི་གེ་འབྲི་ཤེས་མཁན་ཡོད་པས་དེ་འགྲོ་
ར་ཐག་བཅད། འགྲོ་བའི་དུས་མ་རུང་གདུག་རྩུབ་ཅན་དེས་ཤེས་ནས་རྨ་ཆུའི་ནང་དུ་རྩ་
བར་
203



ཤེས་རབ་ཀྱི་ཚོམས།
མེད་དུ་གཏོང་བར་ཐག་བཅད། ཁོ་ཚོ་རྨ་ཆུར་བརྒལ་དུས་མ་རུངས་པ་དེས་ལྐོག་རྒྱ་བཀྲམ་
པ་ལས་མི་དྲུག་གི་སྲོག་ཤོར་ན་ཡང་། སྟབས་ལེགས་པ་ཞིག་ལ་མི་གཅིག་རྨ་ཆུ་ཕ་རོལ་ཏུ་
བརྐྱལ་ནས་སོང་སྟེ་ཡི་གེ་བྲིས།
ཡི་གེ་དེ་གོང་མའི་ཕྱག་ཏུ་འབྱོར་མ་ཐག་དམག་མངགས་ཡོང་ནས་མ་རུངས་པ་དེ་
རྩ་མེད་དུ་བཏང་། ཡི་གེ་དེའི་ཆེད་དུ་མི་སྲོག་དྲུག་ཤོར་ན་ཡང་། ཡི་གེ་དེས་ང་ཚོས་སྡེ་བ་
ཡོངས་ཀྱི་སྲོག་བསྐྱབས་ཤིང་། དེ་ནས་བཟུང་ང་ཚོས་སྡེ་བས་ཡི་གེ་ནི་མི་སྲོག་སྐྱོབ་པའི་
དྲིན་ཆེན་བླ་ན་མེད་པ་ཞིག་ཏུ་བཟུང་ཡོད། སུ་ཞིག་གིས་ཡི་གེ་ཤེས་ན་དེ་ནི་སྡེ་བ་འདིའི་
སྐྱོབ་མཁན་དུ་ངོས་འཛིན་པ་ཡིན་པས་ཁྱིམ་ཚང་སུ་ཞིག་གིས་བྱིས་པས་ཡི་གེ་ཤེས་ན་དེ་ན་
ཁྱིམ་ཚང་དེའི་གཟི་བརྗིད་ཅིག་ཏུ་བརྩི་བ་རེད།
བདག་སློབ་གྲྭར་འགྲོ་དུས་ཨ་ཕས་བདག་ལ་གོང་གི་གཏམ་རྒྱུད་དེའི་ཁ་ཚང་ཞིག་
བཤད་མྱོང་ལ། དེའི་དུས་བདག་གིས་སློབ་གྲྭ་འགྲོ་བ་ནི་ང་ཚོ་སྡེ་བ་སྐྱོབ་པའི་མི་ཞིག་ཏུ
འགྱུར་བའི་ཆེད་དུ་ཡིན་པར་འདོད། ང་རང་སློབ་འབྲིང་དུ་འབུད་དུས་ཨ་ཕས་ཡང་
བསྐྱར་བདག་ལ་གཏམ་རྒྱུད་འདི་བཤད་བྱུང་། དེའི་དུས་བདག་གིས་སློབ་གྲྭར་འགྲོ་བ་ནི་
ང་ཚོའི་ལུང་བ་འདི་སྐྱོབ་པའི་མི་ཞིག་ཏུ་འགྱུར་པའི་ཆེད་དུ་རེད་འདོད། ང་རང་མཐོ་
འབྲིང་དུ་འགྲོ་དུས་སླར་ཡང་ཨ་ཕས་བདག་ལ་གཏམ་རྒྱུད་འདི་ཁ་ཚང་ཞིག་བཤད་བྱུང༌།
དེའི་བདག་གིས་སློབ་གྲྭར་འགྲོ་བ་ནི་ང་ཚོའི་མི་རིགས་འདི་སྐྱོབ་པའི་ཆེད་དུ་རེད་འདོད།
དེ་རིང་བདག་གིས་སློབ་ཆེན་དུ་རྒྱུགས་སྤྲོད་ཁར་ཨ་ཕས་ཡང་བདག་ལ་གཏམ་རྒྱུད་འདི་
ཁ་ཚང་ཞིག་བཤད་བྱུང༌། འདིའི་དུས་བདག་གིས་སློབ་གྲྭར་འགྲོ་བ་ང་ཚོའི་རྒྱལ་ཁབ་འདི་
སྐྱོབ་པའི་ཆེད་དུ་རེད་འདོད།
གཏམ་རྒྱུད་འདི་དྲན་དུས་བདག་གིས་ང་ཚོའི་སྡེ་བ་སྐྱོབ་པའི་ཆེད་དུ་རང་སྲོག་
བློས་བཏང་བའི་མི་དེ་དག་དྲན་འོང་ལ། གཏམ་རྒྱུད་འདི་དྲན་ཐེངས་རེར་ཨ་ཕས་བདག་
204



གངས་སེང་འཚོལ་བ།
ལ་གཏམ་རྒྱུད་བཤད་པའི་དགོངས་པ་ཡང་ཤེས་བྱུང༌། ཨ་ཕས་རྒྱང་རིང་དུ་གཟིགས་
བཞིན་བདག་ལ་གཏམ་རྒྱུད་འདི་བཤད་པའི་ཉམས་སྣང་བསམ་ཐེངས་རེ་བདག་ནི་རྒྱང་
རིང་ཞིག་ཏུ་འགྲོ་དགོས་པ་དང་། རྒྱང་རིང་ཞིག་ནས་རང་དང་མི་རིགས་དང་རྒྱལ་ཁབ་
སྐྱོབ་པའི་ཡི་གེ་ཞིག་སྦྱོང་དུ་འགྲོ་བའི་ཚོར་སྣང་སྐྱེས་བྱུང་།
དེ་བས་ཨ་ཕས་བཤད་པའི་གཏམ་རྒྱུད་འདི་བདག་གི་མི་ཚེ་ལམ་ཡིག་ཏུ་འདོད་ལ།
ཨ་ཕས་བཤད་པའི་གཏམ་རྒྱུད་འདིས་བདག་སློབ་གྲྭ་ནས་སྡོད་པའི་དུས་སྐར་རེ་རེ་ནི་ཚེ་
སྲོག་རེ་རེ་དང་འབྲེལ་བ་ཡོད་པར་འདོད་ཡོད། བདག་ཡིད་ཕམ་དུས་གཏམ་རྒྱུད་འདིས་
བདག་ལ་ངར་ཤུགས་བསླང་ཡོང་ལ། བདག་སྙོམས་ལས་སུ་གྱུར་དུས་གཏམ་རྒྱུད་འདིས་
བདག་ལ་སྐུལ་ལྕག་བཏབ་ཡོང་།
བདག་གིས་གཏམ་རྒྱུད་འདི་ནམ་ཡང་བརྗེད་མི་སྲིད། འཆི་རག་བར་དུ་ཨ་ཕས་
བཤད་པའི་གཏམ་རྒྱུད་འདི་བརྗེད་མི་སྲིད། ད་ལྟ་ང་རང་གིས་གཏམ་རྒྱུད་འདི་བསམ་
དུས་སྡེ་བ་ཕ་རོལ་ཏུ་ཡི་གེ་འབྲི་བར་འགྲོ་མཁན་དེ་གཞན་སུ་ཞིག་ཀྱང་མ་ཡིན་པར་ང་རང་
ཁོ་ན་ཡིན་པའི་ཚོར་སྣང་བྱུང་།
205



ཤེས་རབ་ཀྱི་ཚོམས།
བསམ་བློའི་འབོད་པ།
མིའི་ཚེ་སྲོག་ནི་རྣམ་ཤེས་མ་ཡིན་པར་ཡང་དག་པའི་བསམ་བློ་ཡིན། གལ་ཏེ་མི་
ཞིག་ལ་བསམ་བློ་མེད་ན་མི་དེ་ལ་རྣམ་ཤེས་མེད་པ་དང་མཚུངས་ལ། མི་དེ་ལ་བླ་སྲོག་མེད་
པ་དང་ཡང་མཚུངས། ལངས་ནས་འགྲོ་བཞིན་ཡོད་ཀྱང་དུད་འགྲོ་ཡིན། སྨྲ་ནས་དགོད་
བཞིན་ཡོད་ཀྱང་ནེ་ཙོ་ཡིན།
མི་ཡིས་མུན་ནག་ལས་བསམ་པ་འོད་ཟེར་ཡིན་མོད། འོད་ཟེར་ལས་མི་ཡིས་བསམ་
པ་ནི་མུན་ནག་ཡིན། འོད་ཟེར་དང་མུན་ནག་གཉིས་ཀྱི་དགེ་མཚན་གང་ཚེ་ཞེ་ན། མཚན་
མོའི་མི་དང་ཉིན་མོའི་མི་གཉིས་ཀྱིས་བློ་ཁ་བསྡུར་མི་སྲིད་ལ། བསྡུར་ཀྱང་གྲོས་ཁ་གཏན་
ནས་མཐུན་མི་སྲིད། འོན་ཀྱང་། མཚན་མོར་བསམ་བློ་བས་ཉིན་མོའི་འོད་ཟེར་འཚོལ་
ཞིང་། ཉིན་མོར་ནམ་ཡང་མི་ནུབ་པའི་འོད་སྣང་བསམ། དེ་ནི་རང་ཉིད་མི་གཉིད་པའི་
ཆེད་དུ་མ་ཡིན་པར་འགྲོ་བ་མི་ནམ་ཡང་མུན་ནག་ཏུ་མི་འགྲོ་བའི་ཆེད་དུ་ཡིན།
ཉི་མ་ཤར་ནས་ས་རུབ་པ་ཆོས་ཉིད་ཡིན་ལ་ས་རུབ་ནས་ཉི་མ་ཤར་བ་ཡང་ཆོས་ཉིད་
ཡིན། དགྲ་མང་ན་རལ་གྲི་བརྡར་དགོས་མོད། དགྲ་བོ་ཞེས་པ་ཞིག་འཇིག་རྟེན་ན་མེད་ལ་
ཡང་ན་འཇིག་རྟེན་ཡོད་ཚད་དགྲ་བོ་རེད། རང་གིས་རང་ལ་གཉེན་དུ་འཛིན་པའི་མཚོན་
ཆ་དེ་ནམ་ཡང་རང་ལ་འཁོར་ཡོང་ལ། ནམ་ཡང་གཉེན་གྱི་སྟེང་དུ་འཁོར་ཡོང་བས་རང་
དང་གཞན་ནི་གནས་སྐབས་ཤིག་ལས་དོན་དུ་རང་ཉིད་རང་ཡིན་ལ། རང་ཉིད་གཞན་
ཡིན་པས། འཇིག་རྟེན་འདི་རང་དོན་དུ་གསོན་ལ་འཇིག་རྟེན་འདི་གཞན་དོན་དུ་ཡང་
གསོན་ནོ། །
རང་གི་ཆེད་དུ་རང་ཉིད་དམ་གྱིས་འཛིན་ཞིང་གཉེན་ལ་ཆགས་པས་འཚོ། དགྲ་ལ་
སྡང་བས་ལྟ་མོད། ཆགས་པ་སྐྱེ་ཡུལ་གྱི་རང་རང་མ་ཡིན་པར་གཞན་ཡིན་ལ། སྡང་ཞིང་ཁྲོ་
བའི་ཡུལ་དེ་ཡང་གཞན་མ་ཡིན་པར་ར ང་ཡིན། དོན་དུ་རང་གི་དོན་དུ་གདེངས་པའི་བློ་
206



གངས་སེང་འཚོལ་བ།
དེའི་མདུང་ཁ་ཅིའི་ཕྱིར་རང་ལ་གཏོད་པ་ཡིན་ནམ།
འདི་ལྟ་བུའི་གུ་དོག་པའི་ལྟ་བ་འདི་དང༌། འདི་ལྟ་བུའི་ཕྱོགས་ལྷུང་ནོར་བའི་
བསམ་པ་འདི། འདི་ལྟ་བུའི་རང་འཁྲུལ་གཞན་རྨོངས་ཀྱིས་འཇིག་རྟེན་འདི་ཁྲག་བཞིན་
དཀྲུགས་ལ། གཉེན་ཉེ་དག་ནད་བཞིན་འཇོམས། ཡིན་ཡང་། མཐར་ཐུག་གུ་དོག་པའི་
བསམ་པ་འདི་ལྕེབས་ཐག་ཏུ་སུ་ཞིག་འཛུལ་མི་འགྱུར།
བདེ་བ་འདོད་པའི་མི་འདི་དག བདེ་བ་གཉེར་བའི་མི་འདི་དག་གིས་ཅིའི་ཕྱིར་
རང་གི་བདེ་བ་དགྲ་བཞིན་དུ་འཇོམས་པ་ཡིན་ནམ། ཅིའི་ཕྱིར་བསམ་བཞིན་དུ་སྡུག་
བསྔལ་གྱི་གཡང་ལ་ལྡིང་བ་ཡིན་ནམ།
གདོད་མ་ནས་མིའི་ལུས་ངག་ཡིད་གསུམ་ལ་སུན་པའི་སྐྱེས་བུ་དག་འགྲོ་བ་མི་ལ་
ཡང་དག་པའི་ཁ་ཕྱོགས་ཤིག་འཚོལ་ཕྱིར་འཇིག་རྟེན་བློ་ཡིས་བོར་ནས་མི་ཚེ་ནགས་སུ་
བཏང་། བཙལ་བཙལ་བའི་འབྲས་བུ་ལ། གནད་དོན་དེ་ཐག་གཅོད་པའི་ཐབས་ཤེས་ནི་
གཞན་གང་ན་ཡང་མེད་པར་མི་རེ་རེ་སྙིང་ན་ཡོད་པའི་འཇིག་རྟེན་དམར་བོ་དེ་ཡིན་པ་
ཤེས་སོང་། སྙིང་དམར་བོའི་ནང་དུ་འཁྱིལ་བའི་དུག་སྦྲུལ་ནག་པོ་འདུལ་བ་དེ་ཡིན་པ་ཤེས་
སོང་། དེ་བས་རང་གིས་རང་ཐག་གཅོད་པའི་ཐབས་སུ་ཐབས་ཀྱི་ཚུལ་དང་རིགས་པའི་
གཞུང་མང་བོ་བརྩམས།
དེ་དག་ནི་བསམ་བློའི་ཉི་མ་བཞིན་དུ་མུན་ནག་གི་ལུས་ངག་ཡིད་གསུམ་ལ་སྣང་བ་
སྤྲོས་ཤིང་། ཆབ་རོམ་གྱིས་བཟུང་བའི་ཡིད་ཀྱི་འཇིག་རྟེན་དུ་དྲོད་ཁོལ་ཞིག་ཀྱང་འཛུམ་
བྱུང་། དཔྱིད་དཔལ་རྒྱས་བཞིན་པའི་དུས་ལ་མེ་ཏོག་ནི་ཡིད་ཀྱི་བསུང་ཞིམ་འཁྱིལ་བའི་
ལྟེང་ཀ་དྭངས་མོ་དེ་ཡིན།
ཡིན་ན་ཡང་། ཡར་རྒྱས་སུ་འགྲོ་བཞིན་པའི་སྤྱི་ཚོགས་འདི་དོན་དུ་སྔོན་དུ་འགྲོ་
བཞིན་ཡོད་དམ། ཕྱི་རུ་ནུར་བཞིན་ཡོད་མེད་ཆ་མ་འཚལ། སྔོན་གྱི་ཉི་མ་དེ་ད་ལྟའི་ཚབ་
བྱེད་མི་ཐུབ་པ་ཡིན་ནམ། སྔོན་གྱི་ཉི་མ་དེ་ད་ལྟ་རྙིང་དྲགས་པ་ཡིན་ནམ། ཉི་གློག་གསར་བ་
དང་གློག་ཞུན་དམར་བོ་ཁྲ་ཆིལ་ལེར་འཁོར་བཞིན་པའི་དུས་འདིར་མི་དག་ཀྱང་འཁོར་
ནས་གང་ཞིག་ལ་འགྲོ་བཞིན་ཡོད་དམ།
བསམ་བློ། བསམ་བློ། དུས་རབས་ཀྱི་བསམ་བློ་གང་ཞིག་ལ་བུད་སོང་ངམ། འཇིག་
207



ཤེས་རབ་ཀྱི་ཚོམས།
རྟེན་གྱི་མིག་ཟུང་སུ་ཞིག་གིས་བསྒྲིབས་ཟིན་པ་ཡིན་ནམ། འབོད་བཞིན་པའི་ཀུ་ཅོས་ཅི་
ཞིག་འབོད་བཞིན་པ་ཡིན་ནམ། ས་རུབ་ན་ཐོས་པ་ཁྱི་ཚོགས་ཀྱི་ཆོ་ངེ་ཡིན་ལ། ནམ་ལངས་
ན་ཐོས་པ་ཁྭ་ཏ་ཡི་ཨག་སྐད་ཡིན་པ་འདི་ཅི་ཡིས་ནོངས་སམ། མིའི་ཆེད་དུ་འཚོལ་བཞིན་
པའི་བསམ་བློ་བ་དག་གིས་ཅི་ཞིག་སྒྲུབ་བཞིན་ཡོད་དམ། འབོད་བཞིན་པའི་བསམ་བློ་དེ་
གང་ཞིག་ལ་བུད་སོང་ངམ།
སྔོན་ཆད་མི་ཡིས་མི་ཡི་ཆེད་དུ་བསམ་བློ་འཚོལ་བ་ཡིན་མོད། ད་ལྟ་མི་ཡིས་བསམ་
བློའི་ཆེད་དུ་བསམ་བློ་འཚོལ་བཞིན་ཡོད། དེ་གཉིས་ཀྱི་བསམ་བློ་གཏན་ནས་མི་འདྲ་སྟེ་
གཅིག་གི་བསམ་བློ་ནི་མིའི་ཚེ་སྲོག་ཡིན་ལ། གཅིག་གི་བསམ་བློ་ནི་རང་གི་དགོས་མཁོ་ཡིན།
རང་གི་དགོས་མཁོ་ཞེས་པ་ཡང་མཐར་གཏུགས་ན་རང་ཁོ་ནའི་ཆེད་དུ་སྟེ། རང་ཁོ་ནའི་
ཚེད་དུ་བསགས་པ་གང་ཞིག་ཡིན་རུང་དེ་ནི་རང་ཉིད་ཀྱི་ལུས་ངག་ཡིད་གསུམ་ཉིད་དོ། །
དེ་བས་མི་ནི་བསམ་མི་ཤེས་པའི་བྱིས་པ་ཞིག་དང་འདྲ་སྟེ། རང་གི་བསམ་པ་
འཁྲུལ་བྱེད་ཀྱི་བྱེ་མའི་རྩེད་ར་ཞིག་བཞེངས་ནས་རང་གིས་བཤིག རང་གིས་བདེ་བ་ཞིག་
གཉེར་བཞིན་རང་གིས་བརླགས། ཚེ་སྲོག་གིས་བཏང་བའི་མི་འདི་དག་གིས་ཡང་སྙིང་ཅི་
ཞིག་བསམ་ཞིང་ཅི་ཞིག་འཚོལ་བཞིན་ཡོད།
ང་ཚོས་རང་གི་ལུས་ངག་ཡིད་གསུམ་གྱི་ལ་ལུང་ལ་ཉུལ་ནས་དོན་དུ་རི་དྭགས་གང་
ཞིག་གིས་རྩྭ་ཟ་བཞིན་པ་ལ་བལྟ། གཅན་གཟན་གང་ཞིག་གིས་ཤ་ཟ་བཞིན་པར་བལྟ། ལ་
མོ་གང་ཞིག་ལ་འདར་བཞིན་པར་བལྟ། གཞན་ད་དུང་གང་ཞིག་གིས་ཅི་ཞིག་བྱེད་བཞིན་
པར་བལྟ། བལྟས་བལྟས་པའི་རྗེས་སུ་བསམ་དགོས་ལ། རང་གི་བློ་རུ་ཉི་མ་སྟོང་གི་འོད་
སྣང་ལྡན་པའི་བསམ་བློ་ཞིག་གི་ཆེད་དུ་སེམས་ཀྱི་ཚལ་དུ་ཡུར་མ་ཡུར། སེམས་བྱུང་ཁྲོད་དུ་
ལྡུམ་བུ་བསལ་ནས་ལོ་ལེགས་ཀྱི་སྙེ་མའི་སླད་དུ་སོ་ནམ་བྱེད། གཡུར་ཟ་བའི་སྟོན་ཁའི་ཆེད་
དུ་དཔྱིད་དཔལ་བསུ།
རེད་དེ། ང་ཚོས་འགྲོ་བ་མིའི་རིགས་ཀྱི་ཆེད་དུ་འདི་ལྟ་བུའི་བསམ་བློ་ལ་འབོད་པ་
བྱེད། ང་ཚོས་རང་གི་ཆེད་དང་གཞན་གྱི་དོན། རང་གཞན་ལ་ཁྱད་པར་མེད་པའི་རང་
དང་གཞན་གྱི་དོན་དུ་འདི་ལྟ་བུའི་བསམ་བློ་ལ་རེ་ཞིང་བསྙེགས།
208



གངས་སེང་འཚོལ་བ།
གདུང་སེམས་མཉམ་སྐྱེའི་ཡི་གེ
(ཚབ་ཏུ་བྲིས་པ )
ས་འགུལ་གྱི་གནོད་འཚེ་ཐེབས་པའི་སྤུན་ཟླ་རྣམ་པ།
ཚེས་བཅུ་བཞི་ཉིན་བྱུང་བའི་ས་འགུལ་དེ་བརྩེ་བ་མེད་པར་ཡུལ་ཤུལ་ས་ཆར་
སླེབས་པ་ཐོས་པས་ངེད་ཅག་ལ་ཡང་ཁྱེད་ཚོ་ཇི་བཞིན་སྔངས་འཚུབ་དང་སེམས་ཁྲལ་གྱིས་
ཁྱབ་སོང་།
ངེད་ཅག་གིས་སེམས་ཀློང་ཀློང་བོར་གྱུར་ནས་ཁྱེད་ཚོའི་གནས་ཚུལ་ལ་ཉན་ཡོད་
ལ། ངེད་ཅག་གི་སེམས་ལ་སྨྲེང་བས་ཁྱབ་ནས་ཁྱེད་ཚོའི་བདེ་སྡུག་ལ་ཉན་ཡོད། ཁྱེད་ཅག་
གི་དཀའ་སྡུག་གི་ཉིན་མཚན་དེ་དག་ངེད་ཚོའི་སེམས་ཁུར་གྱི་ཉིན་མཚན་རིང་མོར་གྱུར་
ཡོད།
ང་ཚོའི་ཕུ་ནུ་གཅེན་སྲིང་མང་བོ་ཞིག་མི་འདོད་ཕྱི་མའི་ཡུལ་དུ་ཁྲིད་ཅིང་། ཁྱིམ་
གཞིས་དྲོན་པོ་མཐའ་དག་ས་རྡུལ་གྱི་ཀློང་དུ་འདྲེས། ཁྱིམ་མི་གཉེན་ཉེ་མང་བོ་ཞིག་ལ་རྨས་
སྐྱོན་ཆེན་པོ་བྱུང་བ་ཐོས་ཐེངས་རེར་སྐྱོ་གདུང་ཆེན་པོ་ཞིག་ངེད་ཚོའི་ལུས་ངག་ཡིད་
གསུམ་ལ་ཁྱབ་སོང་།
ཅི་བྱེད་གཏོལ་མེད་ཀྱི་ངང་ནས་ཁང་ཧྲུལ་གྱི་གསེབ་ཀ་རེ་ནས་གཉེན་ཉེ་ཞིག་
གསོན་ཨེ་ཐུབ་སྙམ་ནས་རེ་བ་བྱེད་ཀྱིན་ཡོད་ལ། རྡོ་ཧྲུལ་གྱི་གྲུ་ག་ནས་ཕུ་ནུ་གང་ཞིག་གིས་
གསོན་པའི་འོད་སྣང་ལ་རེ་བཞིན་ཡོད་དམ་སྙམ་ནས་བྲེད་ཤའང་སྐྱེ་ཡོང་། ཁྱིམ་གཞིས་
ཡལ་བའི་གཅེན་སྲིང་ཕོ་མོ་ཁྱེད་ཅག་གི་སྡུག་བསྔལ་བསམ་ནས་སེམས་པ་འཁྲུལ་ཡོང་།
ཁྱེད་ཚོའི་གནས་ཚུལ་ཐོས་མ་ཐག་ཏུ་ང་ཚོ་དགེ་སློབ་དག་གིས་ཡིད་སྐྱོ་བའི་ངང་
209



ཤེས་རབ་ཀྱི་ཚོམས།
ནས་ཁྱེད་ཚོ་ལ་གནོད་པ་མི་འབྱུང་བ་དང་གནོད་པ་ཆུང་ངུ་ལས་མི་འབྱུང་བར་རེ་བ་བྱེད་
ཀྱིན་ཡོད། རྐྱེན་ལམ་དུ་གྱུར་པ་རྣམས་ཕྱི་མའི་བདེ་འགྲོའི་གོ་འཕང་འཐོབ་པར་སྨོན་ལམ་
འདེབས་བཞིན་ཡོད། རྨས་སྐྱོན་བྱུང་བ་མཐའ་དག་མྱུར་ཏུ་བདེ་ཐང་ཡོང་བར་སྨོན་
འདུན་ཞུ་བཞིན་མྱུར་ཏུ་གནོད་འཚེ་འདི་ལས་ཐར་བར་རེ་སྨོན་བྱེད་ཀྱིན་ཡོད།
བདག་གི་ཤ་རུས་གཅིག་པའི་སྤུན་ཟླ་རྣམ་པ། ང་ཚོའི་ཁྱིམ་གཞིས་ནམ་ཡང་གཅིག་
ཏུ་གྲུབ་པས་ཁྱེད་ཀྱི་ཕ་མ་དང་གཅེན་སྲིང་ནི་ང་ཚོའི་བོད་གངས་ཅན་ཡོངས་ཀྱི་ཕ་མ་དང་
གཅེན་སྲིང་ཡིན་ལ། ཁྱེད་ཀྱི་ཁྱིམ་གཞིས་དང་གཉེན་ཉེ་ནི་ང་ཚོའི་བོད་གངས་ཅན་ཡོངས་
ཀྱི་ཁྱིམ་གཞིས་དང་གཉེན་ཉེ་ཡིན། ཁྱེད་ཀྱི་རྐྱེན་ངན་ནི་ང་ཚོ་ཚང་མའི་རྐྱེན་ངན་ཡིན་ལ་
ཁྱེད་ཚོའི་སྐྱོ་བ་ང་ཚོའི་ཚང་མའི་སྐྱོ་བ་ཡིན་པས་ངེད་ཅག་ཁྱེད་ཚོའི་སར་དངོས་སུ་ཡོང་མ་
ཐུབ་ཡང་སེམས་པ་ཕྲ་མོ་ཁྱེད་ཚོ་དང་གཏན་དུ་གནས་ཤིང་ང་ཚོའི་སེམས་ཁྲལ་དང་ང་
ཚོའི་བརྩེ་སེམས་ཀྱིས་ཁྱོད་ཚོའི་མདུན་རྒྱབ་དམ་པོར་དཀྲིས་ཡོད།
རྐྱེན་ངན་འདི་ལྟར་བརྩེ་བ་མེད་པར་བྱུང་ན་ཡང་། ང་ཚོའི་ཁྱིམ་ཚང་ནི་སྔར་
བཞིན་བརྩེ་སེམས་ཀྱིས་ཁྱབ་ཡོད་པས་བོད་ཡོངས་ཀྱི་གཅེན་སྲིང་ཕོ་མོ་ཡོངས་ཀྱི་སེམས་
པས་ཁྱེད་ཅག་ལ་གདུང་སེམས་མཉམ་སྐྱེ་བྱེད་ཅིང་། སྤུན་ཟླ་མི་རིགས་ཚང་མས་ཀྱང་ཁྱེད་
ཅག་ལ་གདུང་སེམས་མཉམ་སྐྱེ་བྱེད་ཀྱིན་ཡོད།
རྐྱེན་ངན་འདི་ལྟར་བྱུང་ན་ཡང་། མ་འོངས་པ་དང་སང་ཉིན་གྱིས་ཁྱེད་ཚོར་བལྟས་
ཡོད་ལ་ཚེ་སྲོག་ལ་རེ་བའི་མིག་ཟུང་མང་བོས་ཀྱང་ཁྱེད་ཚོར་བལྟས་ཡོད་པས། ཁྱེད་ཚོས་སྐྱོ་
བ་དང་གདུང་བ་ཁོང་དུ་མིད་ནས་དཔའ་བའི་གདེངས་སྐྱེད། ཡིད་ཆད་དང་ཕངས་
སེམས་ལོགས་སུ་བསྒྱུར་ནས་དཀའ་ངལ་གྱི་གདོང་བསུ། ང་ཚོ་བརྩེ་བ་མེད་པའི་བདུད་ཀྱི་
ཆོ་འཕྲུལ་འདི་ལས་རྣམ་པར་རྒྱལ་དགོས་ལ། ང་ཚོས་སྔར་བཞིན་དྲོད་ཁོལ་གྱིས་ཁྱབ་པའི་
ཁྱིམ་གཞིས་དྲོན་མོ་ཞིག་ཀྱང་འཛུགས་དགོས།
འདི་ནི་བོད་གངས་ཅན་གྱི་རེ་བ་ཡིན་ལ་སྤུན་ཟླ་མི་རིགས་ཁག་གི་རེ་བའང་ཡིན།
འདི་ནི་ང་ཚོའི་དགེ་སློབ་དག་གི་སེམས་ཁོང་ནས་ཐོན་པའི་གདུང་སེམས་མཉམ་སྐྱེས་ཀྱི་
210



གངས་སེང་འཚོལ་བ།
སྙིང་གཏམ་ཡིན། ང་ཚོས་བརྩེ་སེམས་ཟབ་མོ་དང་གདུང་སེམས་མཉམ་སྐྱེས་ཀྱི་ངང་ནས་
ཁྱེད་ཚོ་དང་མཉམ་དུ་སྐྱིད་སྡུག་མྱོང་བཞིན་ཡོད། ང་ཚོའི་སེམས་ཁུར་ཟབ་མོ་ནམ་ཡང་
ཁྱེད་ཚོའི་དཀའ་ངལ་དང་འགྲོགས་ནས་ཁྱེད་ཅག་གི་བདེ་སྡུག་འཚོ་བཞིན་ཡོད།
བདག་གི་ཁྱིམ་གཞིས་གཅིག་པའི་གཅེན་སྲིང་ཕུ་ནུ་རྣམ་པ། ང་ཚོ་ལྷན་དུ་ཁྱེད་ཀྱི་
ཁྱིམ་གཞིས་དྲོན་མོ་སླར་ཡང་འཛུགས། ང་ཚོས་སེམས་པ་གཅིག་ཏུ་སྦྲེལ་ནས་དཀའ་སྡུག་
གི་འཕྲང་ལས་སྒྲོལ།
འདི་ནི་གངས་ལྗོངས་ཤེས་རིག་ནོར་བུ་གླིང་གི་དགེ་སློབ་ཡོངས་ཀྱིས་ཁྱེད་ཚོ་ལ་
ཕུལ་བའི་སེམས་གསོ་ཡིན། འདི་ནི་བོད་ཀྱི་ཕུ་ནུ་གཉེན་སྲིང་མང་བོས་ཁྱེད་ཚོ་ལ་བཅངས་
པའི་བརྩེ་སེམས་ཡིན། འདི་ནི་སྤུན་ཟླ་མི་རིགས་ཁག་གིས་ཁྱེད་ཚོ་ལ་བཅངས་པའི་རེ་བ་
ཡིན།
བརྩེ་སེམས་འདི་དང་། སེམས་གསོ་འདི། རེ་བ་འདི་རྣམས་དགེ་སློབ་དག་གི་ཞལ་
འདེབས་སྒོར་ཉིས་ཁྲི་ཉིས་སྟོང་ཉིས་བརྒྱ་རེ་གཉིས་དང་མཉམ་དུ་ཁྱེད་ཚོ་ལ་གདུང་སེམས་
མཉམ་སྐྱེ་རུ་ཕུལ་བ་ཡིན། བརྩེ་སེམས་འདི་ཤ་རུས་གདུང་རྒྱུད་གཅིག་པའི་ཕུ་ནུ་གཅེན་
སྲིང་མང་བོས་སྤོབས་སེམས་བསྐྱེད་ནས་ཁྱེད་ཚོའི་ཁྱིམ་གཞིས་དྲོན་མོ་ཞིག་སླར་ཡང་
འཛུགས་པའི་རེ་སྨོན་དུ་ཕུལ་བ་ཡིན།
མིག་ཆུ་ཕྱིས་དང་། ང་
ང་ཚོ་ལག་གདང་གཅིག་ཏུ་སྦྲེལ་ནས་ལངས།
ས་ལངས། སྤོབས་པ་སྐྱེད་
དང་། ང་ཚོས་དཀའ་ངལ་གྱི་རི་བོ་གཏོར་ནས་འགྲོ
བདག་གི་སྤུན་ཟླ། ང་ཚོ་མཉམ་དུ་གནས་ཡོད། ང་ཚོ་ནམ་ཡང་མཉམ་དུ་གནས་
ཡོད། ལྷག་པར་དཀའ་སྡུག་ལ་འཕྲད་དུས་ང་ཚོ་མཉམ་དུ་གནས་ཡོད།
གངས་ལྗོངས་ཤེས་རིག་ནོར་བུ་གླིང་གི་དགེ་སློབ་ལས་བཟོ་བ་ཡོངས་ནས།
2016ལོའི་ཟླ4ཚེས 16
ཚེས 16 ཉིན་ཕུལ།
21|



ཤེས་རབ་ཀྱི་ཚོམས།
ང་ཚོ་ནམ་ཡང་ལྷན་དུ་གནས་ཡོད།
པ་ཞིང་སྐྱིད་པའི་སྐྱེ་རྒུའི་གྲོང་གི་ཞོགས་པ་འདི་སྐད་ཅིག་མ་གཅིག་ལ་ངུ་འབོད་
དང་སྔངས་འཚབ། སྐྱོ་གདུང་གིས་ཁྱབ་སོང་། ཟླ་བཞི་བའི་ཚེས་བཅུ་བཞི་ཉིན་གྱི་ཞོགས་
པ། ཁྱོད་ཅིའི་ཕྱིར་འདི་ལྟར་བརྩེ་བ་མེད་པར་ཡོང་བ་ཡིན། ཁྱོད་ཅིའི་ཕྱིར་གཤིན་རྗེ་
བཞིན་ང་ཚོའི་ཕ་ས་འདིར་སླེབས་པ་ཡིན།
ཕ་རིང་ནས་བུ་རྒྱུད་དུ་སྐྱོང་བའི་འཛིན་མ། ཁྱོད་ཅིའི་ཕྱིར་བདག་གི་སྤུན་ཟླ་བཞིན་
དུ་འདར་བ་ཡིན་ནམ། ངའི་བདེན་དྲང་གི་སྤུན་ཟླ་འདི་དག་གིས་ཅི་ཡིས་ནོངས་སམ།
ཁྱོད་ཀྱིས་ཅིའི་ཕྱིར། ཅིའི་ཕྱིར་གཤིན་རྗེའི་ལས་མཁན་བཞིན་ང་ཚོའི་སྤུན་ཟླའི་ཁྲོད་དུ་
རྒྱུགས་པ་ཡིན་ནམ།
སྐད་ཅིག་མའི་རིང་ལ། སྐྱིད་པའི་ཁྱིམ་གཞིས་གཏོར་ཞིང་མ་བུ་ཁ་ཁར་བཏང་།
ཉེས་མེད་ཀྱི་གཅེན་སྲིང་མང་བོ་ཞིག་ཕྱི་མའི་ཡུལ་དུ་སྐྱེལ་ཅིང་། གཞུང་དྲང་གི་སྤུན་ཟླ་
མང་བོར་རྨས་སྐྱོན་བཟོས། ཉམ་ཆུང་གི་ཕུ་ནུ་མང་བོར་སྐྱོ་གདུང་བྱིན་ཅིང་། དྲོད་སྐྱིད་ཀྱི་
ཁྱིམ་ཚང་ཁྲི་སྟོང་མང་བོ་ཁྲག་ལ་བསྒྲེས།
ཅིའི་ཕྱིར། ཅི་ལ། འདི་ལྟར་འབྱུང་དགོས་པ་ཡིན་ནམ།
གསར་འགྱུར་འདི་ཐོས་མ་ཐག་ཏུ་ང་ཚོས་བདེན་ནམ་སྙམ་ནས་ཧད་ཅིང་། ཡིན་
ནམ་སྙམ་ནས་འཚབ་བྱུང་། ད་དུང་སྤུན་ཟླ་མང་བོ་རྡོ་དང་རྩིག་གསེབ་ན་ལུས་པ་བསམ་
དུས། འཇགས་ཐབས་བྲལ་བའི་སྐྱོ་གདུང་གི་རྦ་རླབས་རྒྱས་ཏེ། ལུས་ངག་ཡིད་གསུམ་དང་
སྣང་བ་ཐམས་ཅད་དུ་ངུ་འབོད་དང་སྔངས་འཚབ། སྐྱོ་གདུང་གིས་ཁྱོབ་སོང་།
གངས་ཅན་གྱི་སྤུན་ཟླ་ཡོངས་ཀྱི་སྐྱོ་གདུང་དང་སྔངས་འཚུབ་ཁྱབ་པའི་ཡུལ་དེར།
གངས་ཅན་གྱི་སྤུན་ཟླ་ཡོངས་ཀྱི་སྐྱོ་བ་དང་སེམས་ཁྲལ་རྒྱུ་བའི་གནས་དེར། གནམ་ས་ཁྲག་
212



གངས་སེང་འཚོལ་བ།
ལ་བསྐྱེས་པའི་ངའི་སྤུན་ཟླ་གཉེན་ཉེ་ཡི་ཡུལ་དེར། ང་ཚོ་ཚང་མས་སེམས་ཁྲལ་གྱིས་བལྟས་
ཡོད། ང་ཚོས་སྐྱོ་གདུང་གིས་མནར་བའི་ཡུལ་མི་སྤུན་ཟླ་དང་མཉམ་དུ་གདུང་སེམས་སྐྱེ་
ཞིང་། སྔངས་འཚབ་ཀྱིས་གཙེས་པའི་སྤུན་ཟླ་དང་ལྷན་ཏུ་སྡུག་བསྔལ་མྱོང་བཞིན་ཡོད།
ང་ཚོ་བོད་ཡོངས་ཀྱི་སེམས་པ་ཡུལ་ཤུལ་ལ་སླེབས་ཡོད་ལ། སྤུན་ཟླ་མི་རིགས་རྣམས་
ཀྱི་བརྩེ་སེམས་ཀྱང་ཡུལ་ཤུལ་ལ་སླེབས་སོང་། ང་ཚོའི་སྐྱོ་བ་དང་སྡུག་བསྔལ་ཡང་སྤུན་ཟླ་
ཁྱེད་ཚོ་དང་མཉམ་དུ་རྒྱས་བཞིན་ཡོད།
ངའི་གཉེན་ཉེ་དང་སྤུན་ཟླ། ངའི་གཅེན་སྲིང་ཕུ་ནུ། ངའི་ ཤ་རུས་གདུང་རྒྱུད་
གཅིག་པའི་སྤུན་ཟླ། བརྙན་འཕྲིན་ལས་ཁྱེད་ཚོའི་གཟུགས་བརྙན་མཐོང་ཐེངས་རེར།
རླུང་འཕྲིན་ལས་ཁྱེད་ཚོའི་གནས་ཚུལ་ཐོས་ཐེངས་རེར། དྲ་ཚིགས་ལས་ཁྱེད་ཚོའི་འདྲ་
པར་ལྟ་ཐེངས་རེར། ང་ཚོའི་སེམས་པའི་སྐྱོ་གདུང་སྐད་ཅིག་ལ་འཇགས་མ་མྱོང་ལ། ང་
ཚོའི་སེམས་ཀྱི་ཁུར་བོ་སྐད་ཅིག་ལའང་ལྷོད་ལ་བབས་མ་མྱོང་།
ས་འགུལ་གྱི་རྐྱེན་ངན་འདི་ཁྱེད་ཀྱི་ཡུལ་དུ་བྱུང་ན་ཡང་། ཁྱེད་ཚོའི་སྡུག་བསྔལ་
འདི་ང་ཚོ་ཀུན་གྱིས་མྱོང་བཞིན་ཡོད། རྐྱེན་ལམ་དུ་སོང་བའི་གཉེན་ཉེ་དེ་དག་ང་ཚོའི་
གངས་ཅན་བོད་པ་ཚང་མའི་གཉེན་ཉེ་ཡིན་ལ། ཞིག་རལ་དུ་སོང་བའི་ཁང་ཁྱིམ་དེ་དག་ང་
ཚ་ སྤུན་ཟླ་ཡོངས་ཀྱི་ཕ་ཁྱིམ་ཡིན། དུས་འདིར་ཁྱེད་ཚོའི་སྡུག་བསྔལ་དེ་ང་ཚོ་ཚང་མའི་སྡུག་
བསྔལ་དུ་གྱུར་ཅིང་། ཁྱེད་ཚོའི་སྐྱོ་བ་དེ་ང་ཚོ་གངས་ཅན་ཡོངས་ཀྱི་སྐྱོ་བ་རུ་གྱུར་ཡོད།
ས་གཞི་ཡམ་ཡོམ་གྱི་ཁྲོད་ནས་སྨྲེ་ངག་འདོན་པའི་བདག་གི་གཉེན་ཉེ། ས་རྡུལ་ལང་
ལོང་གི་འཇིགས་པའི་ཁྲོད་ཀྱི་བདག་གི་གཉེན་ཉེ། མེ་ལྕེ་ལང་ལོང་གི་ཁྲོད་ནས་མཐོ་རིས་
འགྲིམ་པའི་བདག་གི་གཉེན་ཉེ། ཁྱིམ་མི་གྱེས་གདུང་གི་སྡུག་བསྔལ་ལྕི་བའི་བདག་གི་
གཉེན་ཉེ། རང་ཉིད་བློས་བཏང་གིས་གཞན་སྲོག་སྐྱོབ་པའི་བདག་གི་གཉེན་ཉེ། བརྩེ་མེད་
འཇིགས་པ་ཡིས་རང་ལུས་རྨས་པའི་བདག་གི་གཉེན་ཉེ། པ་ཤི་བུ་སྟོངས་སུ་གྱུར་པའི་
བདག་གི་གཉེན་ཉེ་ འཇིགས་པ་དང་། སྡུག་བསྔལ། ན་ཟུག གྱེས་གདུང་། ཚ་གྲང་། བཀྲེས་
སྐོམ་གྱིས་མནར་བའི་བདག་གི་གཉེན་ཉེ།
བོད་གངས་ཅན་ཡོངས་ཀྱི་སྐྱེ་འགྲོ་ཀུན་གྱི་སེམས་པ་ཡོད་ཚད་ཁྱེད་ཚོའི་སར་
213



ཤེས་རབ་ཀྱི་ཚོམས།
སླེབས་ཡོད། སྤུན་ཟླ་མི་རིགས་ཡོངས་ཀྱི་བརྩེ་བ་ཁྱེད་ཚོའི་སར་སླེབས་ཡོད། འཛམ་གླིང་
ཟླུམ་པོ་ཡོངས་ཀྱི་སེམས་ཁུར་ཁྱེད་ཚོའི་འགྲམ་དུ་སླེབས་ཡོད།
ཁ་སང་དེ་རིང་། གངས་རིའི་ཞིང་དུ་རྒྱུ་བ་ནི་ཡི་གེ་དྲུག་མའི་སྐྱོ་དབྱངས་ཏེ། དགོན་
སྡེ་རེ་རེར། གྲོང་ཁྱིམ་རེ་རེར། སྤུན་ཟླ་རེ་རེས་ཡི་གེ་དྲུག་མའི་དབྱངས་ཀྱིས་ཕྱི་མར་
འགྲིམས་པའི་ང་ཚོའི་གཉེན་ཉེ་ལ་སྐྱེལ་མ་བྱེད་བཞིན་ཡོད། སེམས་པ་བཞིན་ལྷམ་ལྷམ་
བྱེད་པའི་མཆོད་མེས་ཕྱི་མར་འགྲིམས་པའི་ང་ཚོའི་གཉེན་ཉེ་རྣམས་ལ་འོད་སྣང་སྒྲོན་གྱིན་
ཡོད། ད་དུང་མི་ཡི་དད་པས་ལྷ་ཡི་བརྩེ་བ་བོས་ནས་ང་ཚོའི་གཤིན་པོ་ལ་སྐྱེལ་མ་བྱེད་ཀྱིན་
ཡོད། མི་ཡི་སྐྱོ་བས་ལྷ་ལ་བྱིན་རླབས་ཞུས་ནས་གཉེན་ཉེ་ལ་རིམ་གྲོ་སྒྲུབ་བཞིན་ཡོད།
ང་ཚོའི་ལུས་ངག་ཡིད་གསུམ།
ང་ཚོའི་ཕྱི་ནང་གསང་གསུམ།
ང་ཚོའི་ཡོད་ཚད་
ཀྱིས་ཁྱེད་ཚོ་ལ་གདུང་སེམས་མཉམ་སྐྱེ་བྱེད་ཀྱིན་ཡོད། ང་ཚོའི་སྐྱོ་ཤས་ཁྱབ་པའི་ལྷག་
བསམ་དཀར་བོས་ཁྱེད་ཚོ་དཀའ་ངལ་གྱི་འཕྲང་ལས་སྒྲོལ་བར་རེ་སྨོན་ཞུ་བཞིན་ཡོད།
གླེང་བ་དང་འདྲེས་པའི་རེ་བ་ཟབ་མོས་ཁྱོད་ཚོ་དཀའ་སྡུག་གི་གཡང་ལས་ལངས་པར་རེ་
བ་བྱེད་ཀྱིན་ཡོད།
མ་ལོ། ཁྱེད་ཀྱི་འཕྲེང་སེམས་དེ་ངའི་སེམས་པ་ལ་བརླན་ཡོད། ཨ་ཁུ། ཁྱེད་ཀྱི་བློ་
སྟོབས་དེ་ངའི་ཡིད་ཁོང་ལ་དྲངས་ཡོད། སྤུན་ཟླ ཁྱེད་ཀྱི་ངོ་མདངས་དེ་ངའི་སྙིང་དབུས་ལ་
བྲིས་ཡོད། སྲིང་མོ། ཁྱེད་ཀྱི་མིག་ཆུ་དེ་ངའི་སེམས་ཁོང་ལ་འཁྱིལ་ཡོད། ངའི་སྤུན་ཟླ ཁྱེད་
ཀྱི་མིག་ཆུ་དབྱི་རོགས། ཁྱེད་ཀྱི་མིག་ཆུ་དེ་ངའི་སེམས་ཁོང་ནས་སྐྱོ་བས་བཞུར་གྱིན་འདུག
ངའི་གཉེན་ཉེ། ཁྱེད་ཡིད་དབང་གསོ་རོགས། ཁྱེད་ཀྱི་སྐྱོ་གདུང་དེ་ངའི་སྙིང་ན་སྨྲེང་བས་
འཁྱིལ་བཞིན་ཡོད། སྤོབས་པ་བསྐྱེད་རོགས། ངའི་གཅེན་སྲིང་ཕུ་ནུ། ང་ཚོའི་ལྷག་བསམ་
ནམ་ཡང་གཅིག་ཏུ་སྦྲེལ་ཡོད། ང་ཚོ་ཕུ་ནུ་མིང་སྲིང་དག་གི་སེམས་པ་ནམ་ཡང་གཅིག་ཏུ་
སྦྲེལ་ཡོད། ང་ཚོ་སྐྱ་སེར་ཕོ་མོ་དག་གི་སེམས་པ་སྐྱོ་བས་གཟིར་ཅིང་གདུང་བས་བསྐྱོམས།
ངའི་གཉེན་ཉེ། ཁྱེད་ཚོ་ནམ་ཡང་ཁེར་རྐྱང་དུ་ལུས་མི་སྲིད། གནས་སྐབས་ཀྱི་བར་
ཆད་ཇི་འདྲ་ཚེ་ཡང་། མ་རུང་བའི་གདུག་རྩུབ་ཇི་འདྲ་ངར་ཡང་། ང་ཚོ་གངས་ཅན་གྱི་བོད་
ཀྱི་རྒན་གཞོན་མཐའ་དག་ལྷན་ཏུ་གནས་ཡོད། བོད་གངས་ཅན་གྱི་ལྷ་མི་ཡོད་ཚད་གཅིག་
214



7
.
གངས་སེང་འཚོལ་བ།
ཏུ་འཛོམས་ཡོད།
ང་ཚོ་ནམ་ཡང་མཉམ་དུ་གནས་ཡོད། དགའ་ན་སྐྱོ་ན། སྐྱིད་ན་སྡུག་ན། ཤི་ན་
གསོན་ན། ང་ཚོའི་ཕུ་ནུ་དག་ལྷན་དུ་གནས་ཤིང་ང་ཚོ་ཕུ་ནུ་དག་གིས་སྐྱིད་སྡུག་གཅིག་ཏུ་
རོལ། ང་ཚོའི་ལྷག་བསམ་ཡོད་ཚད་ཀྱིས་ཁྱོད་ཚོ་བསྐྱོར་ཡོད། ང་ཚོའི་རེ་བ་ཡོད་རྒུ་ཡིས་
ཁྱེད་ཚོར་བལྟས་ཡོད། ང་ཚོའི་སེམས་ཁུར་ཡོད་ཚད་ཀྱིས་ཁྱེད་ཚོ་འཚོས་ཡོད།
བདག་གི་གཉེན་ཉེ། ཁ་སང་དེ་རིང་།
བོད་གངས་ཅན་གྱི་བསམ་པ་ཡོད་ཚད་གཅིག་ཏུ་བསྡོམས་ནས་སྨོན་ལམ་
ན་ལམ་དང་།
བ། ལྷག་བསམ་མཐའ་དག་གིས་ཁྱོད་ཚོ་དཀའ་ངལ་ལས་རྒྱལ་བར་རེ་བ་བྱེད་ཀྱིན་ཡོད།
བོད་ཆོས་ལྡན་གྱི་སྐྱ་སེར་ཕོ་མོས་རང་ཚོད་ཀྱི་ནུས་པ་དང་། བརྩེ་སེམས། སྨོན་འདུན་
འཁྱེར་ནས་ཁྱེད་ཚོའི་སར་ཡོང་གིན་ཡོད།
ངའི་མིང་སྲིང་ཕུ་ནུ། ངའི་ཕ་མ་གཉེན་ཉེ། ངའི་སྤུན་ཟླ་གྲོགས་པོ། ཁྱེད་ཚོས་སྡུག་
གི་མིག་ཆུ་དབྱི་རོགས། སྐྱོ་བའི་སེམས་པ་གསོ་རོགས། དམད་ པའི་མགོ་འཕང་འདེགས་
རོགས། སྐྱིད་ན་སྡུག་ན་ང་ཚོ་མཉམ་དུ་གནས་ཡོད།
ང་ཚོའི་སེམས་ལ་ཡང་མིག་ཆུས་གང་ན་ཡང་། ང་ཚོའི་ཡིད་ལ་སྐྱོ་བས་ཁྱབ་ན་ཡང་།
ང་ཚོའི་ཞེ་ལ་གདུང་བས་གང་ན་ཡང་། ངའི་ཕུ་ནུ་གཅེན་སྲིང་། སྡུག་པའི་མགོ་འཕང་མ་
དམའ། སྐྱོ་དུས་མིག་ཆུ་མ་འདོན། ང་ཚོ་གསོན་ན་སེམས་པ་གཅིག་ཏུ་སྦྲེལ། ང་ཚོ་ཤི་ན་
སྐྱབས་འཇུག་གཅིག་ལ་ཞུ།
ངའི་གཅེན་སྲིང་ཕུ་ནུ། ངའི་གཉེན་ཉེ་སྤུན་ཟླ།
སྐྱིད་ན་ང་ཚོ་ལྷན་ཏུ་དགོད། སྡུག་ན་ང་ཚོ་མཉམ་ཏུ་ངུ་
། སྐྱིད་ན་སྡུག་ན་ང་ཚོ་ལྷན་
དུ་གནས་ཡོད། གནམ་སྔོན་པོ་ཐེད་ཀྱང་ཆོག ས་གཞི་དོག་མོ་གད་ཀྱང་རུང་། ང་ཚོ་ནམ་
ཡང་ཁྱེད་ཀྱི་མདུན་དང་རྒྱབ་ན་ཡོད། ཁྱེད་ཚོ་ནམ་ཡང་བདག་གི་ཡིད་དང་སེམས་ན་ཡོད།
2010.4.17 ཕུལ།
215



ཤེས་རབ་ཀྱི་ཚོམས།
སློབ་མ་ཞིག་གིས་བསྐུར་ཡོང་བའི་ཡི་གེ་
ཁྱོད་ལ་ཡི་གེ་འདུག་ཅེས་གྲོགས་པོ་ཞིག་གིས་ཡི་གེ་ཞིག་སྤྲད་བྱུང་། བསྐུར་བའི་
གནས་ལ་ལྟ་དུས་ཞིང་ཆེན་གྱི་ལས་ཁུངས་ཆ་མེད་ཅིག་བྲིས་འདུག་པས་ཡི་གེ་འདི་བདག་
གི་ཡིན་ནམ་སྙམ་ནས་སོམ་ཉི་ཞིག་སྐྱེས་ན་ཡང་། འདིར་བདག་གི་མིང་དང་འདྲ་བ་གཏན་
ནས་མེད་པས་དབང་མེད་དུ་ཁ་ཕྱེས་པ་ཡིན། ཁ་ཕྱེས་ནས་གོམས་སྲོལ་བཞིན་ཐོག་མར་
སྐུར་མཁན་ལ་ལྟ་དུས་བདག་གི་སློབ་མ་ཞིག་རེད། ཁོ་ཞིབ་འཇུག་སློབ་མ་ལས་མཐར་ཕྱིན་
ནས་ཡུན་རིང་བོར་བདག་ལ་འབྲེལ་གཏུག་བྱས་མ་སོང་བས་བྲེལ་མྱུར་གྱིས་བཀླགས་པ་
ཡིན་
གུས་ཤིང་བསྔགས་པར་འོས་པའི་དགེ་རྒན་དྲིན་པོ་ཆེ་ལགས་ཀྱི་སྤྱན་སྔར།
ཉེ་ལམ་སྐུ་བདེ་འམ།
རྒྱུ་རྐྱེན་སྣ་ཚོགས་ཀྱི་དབང་གིས་ད་བར་དུ་ཁྱེད་དང་འབྲེལ་གཏུག་བྱེད་མ་ཐུབ་
པར་ཐོག་མར་དགོངས་འགལ་བཟོད་གསོལ་ཞུ་བ་ཡིན།
དེ་ཡང་ང་རང་སློབ་མཐར་ཕྱིན་རྗེས་བྱ་བའི་ཆེད་དུ་འདུར་རྒྱུགས་གང་མང་བྱས།
སློབ་གྲོགས་ཚོ་རེ་རེ་བཞིན་བྱ་བ་ལེགས་པོ་རེ་རྙེད་ན་ཡང་། བདག་ལ་གཅིག་ན་རང་ཉིད་
ལ་གཞུག་ནས་སྐྱོར་མཁན་གྱི་ཤ་ཉེ་རུས་ཉེ་ལྟ་བུའི་དཔོན་རིགས་མེད་པ་དང་། གཉིས་ན་
ཕྲན་ལ་ཕྱུག་པོ་རྒྱུ་ཅན་ལྟར་དཔོན་པོ་རྔམ་ཟ་ཅན་དག་ལ་འབུལ་རྒྱུའི་བརྔན་པ་ཡང་མེད་
པས་འབྲས་བུ་གང་ཡང་མ་བྱུང་། ཕ་མར་ད་དུང་སྒོར་ཁྲི་ཚོ་འགའ་དགོས་ཞེས་རེ་བ་བྱས་
ན་ངོ་ཡང་ཚ་ལ་ཡིད་ཀྱང་སྐྱོ།
ལོ་དེ་དག་ལ་ཞིབ་འཇུག་སློབ་མའི་མིང་བྱང་བཟུང་ནས་ལས་ཀ་འཚོལ་བའི་
བདག་དང་ལེན་བྱེད་མཁན་ཞིག་མེད་ཀྱང་། ང་དེ་ལ་ཡིད་མ་ཕམ། རྒྱུ་མཚན་ནི་བདག་ལ་
མ་
216



གངས་སེང་འཚོལ་བ།
སློབ་གྲོགས་དེ་དག་ལ་ངོ་གནོང་མི་དགོས་པའི་ཡོན་ཏན་ཡོད་པས་ཡིག་རྒྱུགས་ཀྱི་འགྲན་
བསྡུར་ལ་ཞུགས་འདོད། འགྲན་བསྡུར་ལས་ཕམ་ན་ད་གཟོད་རང་སྡུག་རང་གིས་ཉོས་པ་
ཡིན།
དེ་ནས་ཞིང་ཆེན་གྱི་ལས་ཁུངས་ག་གེ་མོ་ཞིག་ལ་རྒྱུགས་སྤྲད་ནས་ཡིག་རྒྱུགས་ལ་
ཨང་དང་བོ་ཐོབ་ཀྱང་། ཕངས་པ་ཞིག་ལ་ཁོ་རྒྱུགས་ལས་ཨང་གཉིས་པ་ལས་མ་ཐོབ། ཡིན་
ན་ཡང༌། ཁོ་ཚོས་ཨང་དང་བོ་དང་གཉིས་པ་ལས་གཅིག་ལ་བསམ་གཞིག་བྱེད་ཟེར་མོད།
ངེད་གཉིས་ཀའི་སུས་ཀྱང་གསུག་མ་སྤྲད་པས་ཡིན་ནམ། ཡང་ན་ངེད་གཉིས་ཀའི་སུ་ལ་
ཡང་ཆ་རྐྱེན་མ་ཚང་བས་ཡིན་མིན་གསལ་བོར་མ་ཤེས་མོད། རེ་རེ་བ་ནི་ཐག་ཅི་ཡང་མ་
བཅད་པ་དེ་རེད།
བདག་གིས་སྒུག་སྒུག་ཀྱང་ལན་བྱིན་པ་ནི་ད་དུང་ཐག་མ་ཆོད་ཟེར་བ་དེ་རེད།
ཅིའི་ཕྱིར་ཐག་མ་ཆོད་པ་ཡིན་ནམ། བདག་ཡིག་རྒྱུགས་ལས་ཨང་དང་བོ་ཡིན་ལ་ཁོ་ཁ་
རྒྱུགས་ལས་ཨང་དང་བོ་ཡིན་པས་སུ་ཞིག་ལེན་འདོད་ན་དེ་རེད།
བྱ་བའི་དོན་དུ་བརྩོན་པའི་བདག་ལ་དེ་འདྲའི་སྒུག་ཁོམ་ཞིག་ག་ལ་ཡོད། བདག་ལ་
གཞན་པའི་ཡོང་སྒོ་ཅི་ཡང་མེད་པས་གྲོང་ཁྱེར་ལས་ཉིན་གཅིག་ལ་ཡང་སྡོད་པ་སླ་མོ་ཞིག་
ག་ལ་ཡིན། སློབ་མའི་སྐབས་བཞིན་ད་དུང་ཕ་མའི་རྔུལ་ཁྲག་བཙིར་ནས་ལོན་པའི་སྒོར་མོ་
དེ་དག་སྤྱོད་ཐེངས་རེར་བདག་ནི་སྡོད་མི་ཚུགས་པར་གྱུར།
དེ་བས་ཞོར་ལས་རེ་བཙལ་ནས་ཉིན་མོ་འཁྱོལ་ཐབས་བྱེད་ཀྱིན་ལས་ཁུངས་གང་
ཞིག་ལ་མི་ཞིག་དགོས་མིན། གང་ཞིག་ན་ལས་མི་བསྡུ་བའི་བརྡ་ཐོ་ལ་ཅེར་ཞིང་ཉན་ནས་
བསྡད་པ་ཡིན། དངོས་གཞི་ལས་དཀའ་ལས་ཀྱིས་མཐར་ཕྱིན་པའི་སློབ་གྲོགས་དེ་དག་ད་
ལྟ་ལས་ཁུངས་སྐྱིད་པ་རེ་ན་བྱ་བ་སྒྲུབ་ཀྱིན་ཡོད་ཀྱང་། འཛིན་གྲྭའི་ནང་དུ་མཁས་མིང་
བཟུང་བའི་བདག་རྡོ་ཧྲིའི་ཞིབ་འཇུག་འཛིན་གྲྭ་ལས་མཐར་ཕྱིན་ན་ཡང། ད་ལྟ་སློབ་མ་ཐ་
ཤལ་དེ་དག་ལས་ཀྱང་སྡུག་པར་ལས་ཀ་ཅི་ཡང་མ་རག་པར་ལུས་སོང་། སློབ་གྲོགས་དག་
ལ་ཁ་པར་ཞིག་ཀྱང་གཏོང་མི་འདོད་ལ། ཐ་ན་དགེ་རྒན་ཁྱེད་ལ་ཡང་འཚམ་འདྲི་ཞིག་བྱེད་
པའི་སྤོབས་པ་ཡང་མེད་སོང་།
217



ཤེས་རབ་ཀྱི་ཚོམས།
ཡིན་ན་ཡང་། ང་རང་ཉིད་ལ་ཡིད་ཆེས་ཡོད་ལ། རང་གིས་སྦྱངས་པའི་ཡོན་ཏན་ལ་
ཡང་ཡིད་ཆེས་ཡོད་པས་སེམས་གཏན་ནས་མ་ཕམ། ང་འགྲོ་ས་དེ་ད་དུང་ངའི་མདུན་དུ་མ་
སླེབས་པ་ཙམ་ཡིན་འདོད། འགྲན་རྩོད་ལ་ཞུགས་པ་ནི་ང་ཚོ་རྒྱབ་རྩ་དཔུང་ཆད་ཀྱི་ན་
གཞོན་ཤེས་ཡོན་ཅན་དག་གིས་གདམ་ཀ་ཉག་གཅིག་ཡིན་པས། ངས་དེའི་ཕྱོགས་ལ་དོ་
སྣང་བྱེད་ཀྱིན་བསྡད་པ་ཡིན།
སྐབས་དེར་གོ་སྐབས་ཤིག་རག་བྱུང་ཏེ། ཞིང་ཆེན་གྱི་ལས་ཁུངས་ཤིག་ལ་རྒྱུགས་
བླངས་ནས་ཨང་དང་བོ་ཐོབ། ཁོ་ཚོས་ཀྱང་འགྱུར་ལྡོག་མེད་པ་བཟོས་ཤིང་། ཟླ་རེ་གཉིས་
དེར་སོང་ནས་བྱ་བའང་ལས་མོད། བློ་ཡུལ་ལས་འདས་པ་ཞིག་ལ་ཕྱིས་སུ་རྒྱུ་རྐྱེན་སྣ་ཚོགས་
ལ་ཁ་གཡར་ནས་ཐག་གཅོད་མ་བྱས། ང་དངོས་སུ་བསྡུས་པའི་ཡིག་ཆ་དེ་ངའི་རྨི་ལམ་དུ་
གྱུར། འདི་ཅི་ཞིག་ཡིན་ནམ། ངས་ཚོད་དཔག་ཀྱང་བྱེད་དཀའ། རྗེས་སུ་གོ་ཐོས་ཤིག་བྱུང་
བ་ལྟར་ན་བདག་ནི་ཁོ་ཚོས་ལེན་འདོད་པའི་མི་དེ་མ་རེད།
ཁོ་ཚོས་ལེན་འདོད་པའི་མི་དེ་ནི་དཔོན་པོ་ག་གེ་མོ་འབྲེལ་བ་ཡོད་པའི་བུད་མེད་
ཅིག་རེད། མོ་ངའི་རྗེས་སུ་ལུས་དྲགས་པས་ཁོ་མོ་ལེན་པའི་ཐབས་མ་རྙེད་པ་ཡིན་སྐད། དེ་
ཡིན་ན་ཡང་ཐང་། བོད་ཡིག་གི་རྒྱུགས་དེ་ནི་སློབ་ཆུང་ལོ་རིམ་གསུམ་པས་འཕྲོད་པ་ཞིག་
སྟེ། ཞིབ་འཇུག་སློབ་མ་བདག་གིས་རྒྱུགས་ཤོག་དེ་འབྲི་དུས་ཁ་སྐྱེངས་ཤིང་ངོ་ཡང་ཚ།
འདི་ལྟ་བུའི་རྒྱུགས་ཤོག་སླ་མོ་ཞིག་ལ་འཕྲད་པ་ནི་རྨི་ལམ་ཞིག་རེད།
དེ་ནས་བདག་ལ་བྱེད་ཐབས་ཅི་ཡང་མེད་པར་གྱུར། གོ་ཐོས་ལྟར་ན་པེ་ཅིན་གྱི་
དཔེ་མཛོད་ཁང་ཞིག་ལ་ཞིབ་འཇུག་སློབ་མ་ནས་མཐར་ཕྱིན་པའི་མི་ཞིག་དགོས་ཞེས་
གྲོགས་པོ་ཞིག་གིས་བཤད་བྱུང་། གནས་ཚུལ་ལ་རྩད་བཅད་པ་ན་ཁོ་ཚོ་ལ་མི་དགོས་པ་ངོ་
མ་རེད།ངས་སྒོར་འགའ་བསྐྱིས་ནས་པེ་ཅིང་ལ་སོང་ནས་ལས་ཁུངས་དེར་འབྲེལ་གཏུག་
བྱེད་དུས་ཁོ་ཚོས། ཁྱོད་ཁོ་ཚོ་ལ་དགོས་ཟེར་ཞིང་ད་དུང་ལས་ཁུངས་ལ་ཡོང་ནས་བྱ་བ་
ལས་ཟེར།
དགའ་སྤྲོ་ནོན་མ་ཐུབ་པར་ལས་ཀར་ཞུགས། ཡིན་ན་ཡང་ཁོ་ཚོས་གསལ་བོར་
བཤད་པ་ནི་ཁྱོད་ད་ལྟ་ནས་དངོས་སུ་བསྡུ་མི་ཐུབ། སང་ལོའི་ཟླ་བཞི་བར་དངོས་སུ་ལེན་
218



གངས་སེང་འཚོལ་བ།
ཟེར། དེའི་བར་དུ་འདི་ནས་བྱ་བ་ལས་ཆོག་ཟེར། ཡིན་ན་ཡང་། སང་ལོའི་འགྱུར་བ་ག་
འདྲ་ཞིག་ཡོད་མེད་ཚོད་ཀྱིས་མི་ཐིག་པས། གལ་ཏེ་དེ་དུས་བསྡུ་མ་ཐུབ་ན་ངའི་དུས་ཚོད་
དང་གོ་སྐབས་མང་བོ་འཆོར་ངེས་པས། དེ་ལ་གྱེས་ཕྱག་མི་འབུལ་ཀ་མེད་བྱུང༌།
སྐབས་དེར་གཉེན་ཉེ་ཞིག་གིས་སྒོར་ངེས་ཅན་ཞིག་བཏང་ན་ལྷ་སར་ལས་བགོ་
བྱེད་ཐུབ་ཟེར་བས། དེ་བཞིན xxx གིས་དང་ལེན་བྱས་ནས་བྱ་བའི་གན་རྒྱ་ཡང་བཞག་
མོད། XXX གྱིས་གཞུང་ཐེལ་མ་བརྒྱབས་པས་ཅི་བྱ་གཏོལ་མེད་དུ་གྱུར། བདག་དཔོན་པོ་རེ་
འགའི་མདུན་དུ་སོང་། བདག་གིས་ཁོ་ཚོ་ལ་སྤྱན་སྟོན་དབུལ་བྱ་ནི་རང་གི་ད་བར་དུ་བྲིས་
ཤིང་བོད་ཀྱི་རིག་གཞུང་དུས་དེབ་ཁག་ཏུ་སྤེལ་བའི་དཔྱད་རྩོམ་དག་ཡིན་མོད། ཁོ་ཚོས་
མིག་གིས་ལྟ་ཙམ་བྱས་ནས་རྒྱ་ཡིག་གིས་དཔྱད་རྩོམ་མེད་དམ་ཟེར། ཁོ་ཚོའི་མིག་ལམ་དུ་
བོད་ཡིག་གི་དཔྱད་རྩོམ་ནི་དཔྱད་རྩོམ་མིན་པར་གད་སྙིགས་ཀྱི་ཕུང་བོ་ཞིག་ཏུ་བསམ་
འདུག་པ་འདྲ། ཁོ་ཚོས་བདག་མཚོ་སྔོན་མི་རིགས་སློབ་ཆེན་ནས་མཐར་ཕྱིན་པ་ཤེས་པས་
མཐོང་ཆུང་གི་ཉམས་འབའ་ཞིག་སྟོན་ལ། སྣང་མེད་དུ་ཁྱོད་ཚོ་སློབ་གྲྭ་ནས་ཐོན་པའི་ཞིབ་
འཇུག་སློབ་མ་ང་ཚོ་བོད་ལྗོངས་སློབ་ཆེན་གྱི་དངོས་གཞི་སློབ་མ་ལའང་དོ་རྒྱུ་མ་རེད་ཟེར།
དགེ་རྒན་ལགས། ཁྱོད་ཀྱིས་སྐབས་དེའི་ངའི་སེམས་ལ་ཅི་ཞིག་དྲན་པ་ཤེས་སམ།
ལྷ་ས་ཡ། ངའི་ཕ་མེས་རེ་ཞིང་དུང་བའི་ལྷ་ཚོགས་ཀྱི་འཇིག་རྟེན། བོད་མི་རིགས་ཀྱི་རེ་བ་
ཡོད་ཚད་གཏོད་སའི་ལྷ་ས། གནས་འདི་ནི་ངས་ཆུང་དུས་ནས་དགའ་ཞིང་དུང་བ་ཡིན་
མོད། དེ་རིང་ངས་ཡིད་ལ་ཆུ་འཁྱག་བླུགས་པ་ལྟ་བུའི་སྐྱོ་ཤ་ཞིག་བྱིན། ངས་ཡིད་ལ་དབང་
མེད་དུ་དེ་ལྟར་དྲན་མོད། ཅི་ཡང་བྱེད་མ་ཐུབ། ངས་ཅི་ཞིག་བྱེད་དམ། ལྷ་ས་ནས་ང་འདི་
ལྟར་གྱུར་སོང་།
ཐབས་ལམ་ཉག་གཅིག་ཡོད་པ་ནི་སྒོར་མོ་ལ་བརྟེན་ནས་ལམ་ལས་པ་དེ་རེད། ཕ་
ཡུལ་ནས་ཀྱང་གསུག་སྒོར་ཁྲི་ཕྲག་འགའ་སྟེར་དགོས་ཁོ་ཚོས་རོགས་རམ་བྱེད་ཟེར་བས་
ངས་ཀྱང་ཚོད་ལྟ་ཞིག་བྱེད་སྙམ། ཡིན་ན་ཡང་ངས་དངོས་སུ་ཤེས་པ་ནི་ཐེལ་གཅིག་ལ་སྒོར་
ཁྲི་བདུན་བརྒྱད་ཅིག་དགོས། དེ་མིན་པར་སྒོར་ཁྲི་རེ་གཉིས་ནི་རྒྱ་མཚོའི་ནང་དུ་རྡོ་
འཕངས་པ་ཇི་བཞིན་ཤུལ་མེད་རྗེས་མེད་དུ་འགྱུར་ངེས་རེད། དགེ་རྒན་ལགས། ཁྱེད་ཀྱིས་
219



ཤེས་རབ་ཀྱི་ཚོམས།
ཀྱང་ཤེས་གསལ་བཞིན། སྒོར་ཁྲི་བདུན་བརྒྱད་ནི་ངས་ཕ་ཁྱིམ་མ་བཙོང་ན་གང་ནས་
འཁྱེར་ཡོང་ངམ། དེ་བས་ཐབས་ལམ་
པམ་གཞན་པ་ཞིག་འཚོལ་ཨེ་ཐུབ་སྙམ་ནས་ལྷ་སར་ཟླ་
བཞིའི་རིང་འཕག་འཚག་བྱས་ཀྱང་འབྲས་བུ་མ་བྱུང་སྟབས་ཕྱིར་མཚོ་སྔོན་དུ་ལོག
སྐབས་དེར་ང་རང་ལ་ཡིད་ཆད་དང་སྐྱོ་སྣང༌། བློ་ཕམ་ལས་ཅི་ཡང་མི་འདུག ཡིན་
ནའང་ང་རང་དཔའ་མ་ཞུམ་པར xxx ལ་འབྲེལ་གཏུག་བྱས་པས་ཁོ་ཚོས་ཁོ་ཚོ་ལ་མི་ཞིག་
དགོས་ཟེར་བ་དང་ཁོ་ཚོ་ལ་དགོས་པའི་ཆ་རྐྱེན་དེ་བདག་ལ་ཡོངས་སུ་ཚང་བས་གནས་
སྐབས་དང་ལེན་བྱས། འོན་ཀྱང་བདག་ལ་གཞུང་ཞབས་པའི་དཔང་ཡིག་མེད་པས་རེ་
ཞིག་གི་གླུ་བ་བྱས་ན་ཡང་། དེས་བདག་ལ་བྱིན་པའི་ཟླ་ཕོག་ནི་ཟ་ཁང་ཞིག་ཏུ་དཀར་ཡོལ་
བཀྲུས་པའི་ཟླ་ཕོགས་ལ་ཡང་མི་དོ་ལ། འདི་ལྟར་རང་ཁའང་སོས་དཀའ་བའི་བྱ་བ་འདི
གཉེར་ན་མདུན་ལམ་ཅི་ཡང་མེད་པས། གཞན་པའི་ལས་ཁུངས་ཤིག་ལ་དགོས་མིན་ལ་དོ་
སྣང་མི་སྤྱོད་ཀ་མེད་བྱུང་།
སྐབས་དེར་གོ་སྐབས་ཤིག་ཤར་བྱུང་བ་ནི xxx བས་མི་སྣ་སྡུད་པའི་རྒྱུགས་ལེན་
པའི་བརྡ་སྦྱོར་དེ་རེད། བདག་དགའ་སྤྲོ་དང་བཅས་པར་རྒྱུགས་དེར་ཞུགས་ཤིང་དེ་ནས་
ཀྱང་སྐར་འབྲས་ཨང་དང་བོ་བླངས། དེ་ནས་རང་ཁ་རང་གིས་གསོ་ཐུབ་ང་འི་ལས་ཁུངས་
དེར་ཞུགས་ནས་ཟླ་དྲུག་ཙམ་རིང་ལ་ལས་ཀ་གཉེར། ལས་ཀ་དེ་ཡང་ཡུན་རིང་བོའི་ལས་
གནས་ཤིག་མིན་པས་ལམ་ག་ཉག་གཅིག་ཡོད་པ་ནི་རྒྱལ་ཡོངས་ཀྱི་གཞུང་ཞབས་པའི་
རྒྱུགས་ལ་ཞུགས་རྒྱུ་དེ་རེད། དེ་ནི་བོད་ཡིག་སྦྱངས་ནས་ཡོང་བའི་བདག་ལ་མཚོན་ན་
འགྲན་རྩོད་ཆེན་པོ་ཞིག་ཡིན་པ་ཁྱེད་ཀྱིས་མཁྱེན་གསལ་ལྟར་རེད།
ཟླ་དགུ་བའི་ནང་རྒྱལ་ཡོངས་ཀྱི་གཞུང་ཞབས་པའི་འགྲན་རྩོད་ཀྱི་ རྒྱུགས་ལ་ཞུགས་
ཏེ་ཡིག་རྒྱུགས་དང་ཁ་རྒྱུགས། ལུས་ཕུང་བདེ་ཐང་བརྟག་དཔྱད་སོགས་བརྒྱུད་དེ་བོད་ཀྱི་
ཞིབ་འཇུག་སློབ་མ་བརྒྱད་ལས་ཕྲན \X དུ་འགྲོ་ཐུབ་པ་བྱུང་། ཟླ་བཅུ་གཉིས་པའི་ནང་
ཞིང་ཆེན་མི་དོན་ཐིན་གྱིས་ཡིག་ཆ་དངོས་སུ་ཐོན་པས་ད་ལྟ་དེ་གའི XXX གཞུང་ལས་ཁང་
དུ་ཡོད་
སྤྱིར་ན་འདི་ངོ་ཚ་ཞིག་ལས་གླེང་བྱ་ཞིག་མིན་པར་འདོད། ངོ་ཚ་འདི་བསམ་ཞིང་
220



གངས་སེང་འཚོལ་བ།
བསམས་ན་ངའི་ངོ་ཚ་མིན་པར་སྤྱི་ཚོགས་འདིའི་ངོ་ཚ་ཞིག་ཡིན་པའང་འདྲ། གང་ལྟར་
ངས་རང་གི་ངོ་ཚར་བསམ་ནས་ད་ལྟའི་བར་ཁྱེད་ལ་འབྲེལ་གཏུག་བྱེད་མ་ཐུབ་པར་
དགོངས་འགལ་ཞུ་བའི་ཆེད་དུ་མི་གླེང་ཀ་མེད་བྱུང་།
ད་ལྟ་ལས་ཀའི་ཞོར་དུ་མུ་མཐུད་དུ་སྔོན་ཆད་ཀྱི་ཞིབ་འཇུག་གི་རྒྱུན་བསྐྱངས་
ནས xxx ལ་ཞིབ་འཇུག་གི་རྩོམ་ཡིག་རེ་འགའ་འབྲི་ཨེ་ཐུབ་བསམ་བཞིན་ཡོད། སློབ་སྦྱོང་
གི་འདུན་པ་དང་། མུ་མཐུད་དུ་སྦྱོང་བའི་འདུན་པའང་བོར་མེད། ད་ལྟ་གང་ལྟར་ཡང་
ཅུང་ཟད་བདེ་ལ་བབས་ཟིན། ལྷོད་ལ་བབས་ནས་དཔེ་ཆ་རེར་ལྟ་བཞིན་ཡོད།
རེད་དེ། ངའི་དོན་འདི་དག་ཞིབ་ཏུ་བརྗོད་ན་ཤིན་ཏུ་མང་ཞིང་། ད་ལྟ་བསམ་ན་
བསམ་དགོས་པའང་ཤིན་ཏུ་མང་། ལོ་འདི་གའི་རིང་ལ་བདག་གི་སེམས་པ་ཐང་ཆད་སོང་
ལ། ཡང་གཅིག་བསམ་ན་བདག་ལ་སྔར་མེད་པའི་ཉམས་མྱོང་མང་བོ་ཞིག་ཀྱང་བསགས་
བྱུང་། འདི་དག་བརྗོད་ནས་མི་ཚར་བས་རྗེས་སུ་ཁྱེད་ཟི་ལིང་ལ་ཡོང་དུས་ཞིབ་ཏུ་ཞུ་ཆོག
དགེ་རྒན་ལགས། ཁྱེད་ལ་འདི་གར་བྱ་བ་འདྲ་ཡོད་ན་ལྷུག་པར་གསུངས་དང་ཁོ་བོས་ཅི་
ནུས་ཀྱིས་ཧུར་བརྩོན་བྱ་ངེས།
ཆབས་ཅིག་གནམ་ལོ་གསར་བའི་ནང་རྒན་ལགས་ཀྱི་སྐུ་ལུས་བདེ་ཞིང་བསམ་དོན་
ཡིད་བཞིན་འགྲུབ་པའི་སྨོན་འདུན་ཞུའོ། །
སློབ་འབངས་ཐ་ཤལ་བ xxx ནས་གུས་ཕུལ།
ངས་དབུགས་ཐེངས་གཅིག་གིས་བཀླགས་རྗེས། ཡིད་ལ་སྨྲ་མི་ཤེས་པའི་ཚོར་བ་
ཞིག་སྐྱེས་ཤིང་། དབང་མེད་དུ་འདང་རྒྱག་གི་ནང་དུ་ལྷུང་། འདི་ནི་ངས་འདང་བརྒྱབས་
ནས་ཐག་ཆོད་པ་ཞིག་ག་ལ་ཡིན། ཡིན་ན་ཡང་། སློབ་མ་ཉམ་ཆུང་འདི་དང་འདི་ལྟ་བུའི་
གང་མང་ཞིག་གི་མདུན་དུ་ད་དུང་འདི་ལྟ་བུའི་དཀའ་ཉོག་གིས་གང་ཡོད་ངེས། སྐབས་
འདིར། ངའི་སེམས་པ་ཕལ་ཆེར་ཁོ་ལྷ་ས་ན་སྡོད་པའི་སྐབས་ཀྱི་སེམས་པ་ཇི་བཞིན་སྟོང་
ལྷང་ངེར་གྱུར་སོང་།
221



ཤེས་རབ་ཀྱི་ཚོམས།
པོ་ཏ་ལའི་སྲས་མོ།
ངས་
ས་འདིར་གླེང་བའི་པོ་ཏ་ལའི་སྲས་མོ་ནི་ལོ་བཞི་ལྔར་སོན་པའི་བུ་མོ་ཞིག་སྟེ་ངས་
མོའི་མིང་ལ་ཅི་ཞིག་ཟེར་བ་མི་ཤེས་ན་ཡང་། སྐད་ཆ་བཤད་ཤེས་པའི་མིག་ཟུང་གྲུང་མོ་དེ་
ད་དུང་བདག་གི་མིག་ལ་མངོན་པ་དང་། བརྩེ་བས་ཁྱབ་པའི་སྐད་ངག་སྙན་མོ་དེ་ད་དུང་
ངའི་རྣ་ལམ་དུ་རྒྱུ་བཞིན་འདུག
ཉིན་དེར་བདག་ཕྱིར་བོད་ལྗོངས་སློབ་ཆེན་གྱི་གནས་ཚང་དུ་འགྲོ་དུས། སྟེས་
དབང་གིས་མོར་འཕྲད་པ་ཡིན། མོ་ཡང་རྒྱུན་ལྡན་གྱི་བྱིས་པ་ཞིག་སྟེ་ན་གཞོན་བུད་མེད་
གཉིས་ཀྱིས་ཁྲིད་ནས་འགྲོ་བཞིན་པ་མཐོང་། ངའི་སྣང་བ་ཞིག་ལ་ཁོང་ཚོ་བོད་པ་ཡིན་པ་
ཤེས་སོང་མོད། གྲོང་ཁྱེར་འདིར་འདི་ལྟ་བུའི་བྱིས་པ་བརྒྱ་སྟོང་མང་བོ་ཡོད་པས་དོ་སྣང་
བྱེད་དོན་མེད་ལ། དོ་སྣང་ཡང་མ་བྱས། ཁོང་ཚོའི་འགྲམ་ནས་སྣང་མེད་དུ་འགྲོ་དུས། བུ་མོ་
དེས་ང་མཐོང་ནས་གློ་བུར་དུ་དགའ་འབོད་བྱས་བྱུང་། ཅི་ཞིག་ཡིན་ནམ། ང་རང་ཧ་ལས་
ནས་ཕྱིར་ལྟ་དུས། མོས། པོ་ཏ་ལ། པོ་ཏ་ལ། ཞེས་རྒྱུགས་ཡོང་ནས་ངའི་ལག་པར་འཇུས་
བྱུང་།
ངས་མོ་ལ་ལྟ་དུས། མོས་ཁ་ཐུམ་བརྒྱབས་ཡོད་པས་ཞལ་རས་ཆུང་ཆུང་དེ་མ་མཐོང་
མོད། སྐད་ཆ་བཤད་ཤེས་པའི་མིག་ཟུང་གྲུང་མོ་དེར་ཡིད་ཆེས་དང་། དགའ་སྤྲོ། རེ་སྨོན།
བརྩེ་བས་ཁེངས་འདུག
སྐད་ཅིག་མ་དེར། ང་ཧ་ལས་བྱུང་། མོས་ཅིའི་ཕྱིར་བདག་ལ་པོ་ཏ་ལ་ཞེས་འབོད་པ་
ཡིན་ནམ། པོ་ཏ་ལ་ཞེས་དགའ་འབོད་སྒྲོག་པའི་ངག་དེར་བརྩེ་སེམས་ཀྱིས་ཁྱབ་འདུག་པ་
གང་ཡིན་ནམ། ལོ་བཞི་ལྔའི་བུ་མོ་ཞིག་པོ་ཏ་ལར་འདི་འདྲར་དགའ་བའི་རྒྱུ་མཚན་ག
གང་
ཡིན་ནམ། པོ་ཏ་ལ་དང་། ང་། བུ་མོ་འདིའི་བར་གྱི་འབྲེལ་བ་ག་རེ་ཡིན་ནམ།
ངས་མོ་ཁྲིད་པའི་བུད་མེད་ན་གཞོན་དེ་གཉིས་ལ་ལྟ་དུས་མོ་གཉིས་ཀྱི་གདོང་ལ
འཛུམ་མདངས་ཤིག་རྒྱས་འདུག མོ་གཉིས་ཀྱང་བུ་མོའི་སྤྱོད་སྟངས་དེ་ལ་དགའ་ཞིང་མགུ་
ཡོད་པ་འདྲ། བུ་མོ་ཆུང་ངུའི་ལྷད་མེད་པའི་སེམས་པ་དང་བརྩེ་བ་དྭངས་མོ་དེས་ང་ཚོ་
222



གངས་སེང་འཚོལ་བ།
སླར་ཡང་ཁྱིམ་ཞིག་ཏུ་འཛོམས་པར་བྱས་པ་འདྲ། པོ་ཏ་ལའི་རྐྱེན་གྱིས་ང་ཚོ་འདྲིས་ཤིང་
ལོབས་ཡོད་པ་འདྲ།
བདག་ལྷ་སར་སླེབས་ནས་ཉིན་འགའ་ལས་མ་སོང་། ཐོག་མར་མཐོང་བ་ནི་པོ་ཏ་
ལའི་གཟི་བྱིན་ཡིན་ལ། བར་དུ་ཡང་ཡང་མཐོང་བའང་པོ་ཏ་ལའི་བཞིན་རས་ཡིན། པོ་ཏ་
ལ་ནི་ངའི་སྙིང་དུ་འཛུལ་བའི་བྱམས་བརྩེའི་ཞལ་རས་ཤིག་དང་འདྲ་ལ། བདག་ལ་སྐྱོ་བ་
སྟེར་བའི་སུ་ཞིག་གི་སྐྱོ་གདུང་ཡང་ཡིན་པ་འདྲ། ལྷ་ས་འདི་པོ་ཏ་ལ་ཡིན་པ་འདྲ་ལ་པོ་ཏ་
ལའང་ལྷ་ས་ཡིན་པ་འདྲ། པོ་ཏ་ལའི་རྐྱེན་གྱིས་ལྷ་སའི་ཡུལ་མི་དག་ལའང་ཆེས་འདྲིས་པའི་
སྣང་བ་ཞིག་ངང་གིས་སྐྱེ་ཞིང་། ལྷ་སའི་ཡུལ་མི་ཀུན་གྱིས་ཀྱང་རྒྱང་རིང་ནས་འོང་བའི་
སྤུན་ཟླ་དག་ལ་འཛུམ་གྱིས་བསུ་ཞིང་། སྐྱོ་བས་སྦྲེལ་གྱིན་མངོན་མེད་དུ་ཅི་ཞིག་གིས་དམ་
དུ་འབྲེལ་ཡོད་པའི་སྣང་བ་བྱུང་།
དེ་རིང་། བུ་མོ་འདིས་བདག་ལ་པོ་ཏ་ལ་ཞེས་དགའ་འབོད་བྱེད་པ་འདི་བདག་
གིས་བསམ་ཡུལ་ལས་འདས་བྱུང་། ངས་བསམ་ན་མོས་པོ་ཏ་ལའི་ནང་དུ་གྲྭ་བ་མཐོང་བས།
བདག་དང་བདག་ལྟ་བུའི་རབ་བྱུང་བའི་རྟགས་འཛིན་མཁན་མཐོང་དུས་དབང་མེད་དུ་
པོ་ཏ་ལ་དྲན་འོང་བ་ཡིན་སྲིད། མོས་བདག་ལ་དགའ་འབོད་བྱེད་པ་ནི་མཐར་གཏུགས་ན་
པོ་ཏ་ལ་ལ་དགའ་འབོད་བྱེད་པ་ཡིན་ངེས་ལ། མོའི་མིག་ཟུང་ལ་འཁྱིལ་བའི་རེ་སྨོན་དང་
དགའ་མགུ བརྩེ་བ་དེ་དག་ཀྱང་པོ་ཏ་ལ་ལ་བཅངས་པའི་དུང་སེམས་མ་ཡིན་པ་ག་ལ་སྲིད།
ངས་མོར་ལག་འཇུ་བྱས་ནས་འགྲོ་དུས་སྣང་བ་ཞིག་ལ་མོ་ནི་བདག་གི་ཆེས་ཉེ་བའི་
གཉེན་ཉེ་ཞིག་དང་འདྲ་ལ། བདག་དང་སེམས་པ་འོ་ཆུ་བཞིན་འདྲེས་པའི་པོ་ཏ་ལའི་སྲས་
མོ་ཞིག་ཡིན་པའི་སྣང་བའང་བྱུང་། མོའི་ཉམས་སྣང་ལ་སྤྲོ་བས་ཁྱབ་འདུག་པས་བདག་
དང་ལག་འཇུ་བྱས་ནས་འགྲོ་བའི་སྐད་ཅིག་མ་འདི་ཆེས་སྤྲོ་ཞིང་སྐྱིད་པའི་དུས་ཤིག་ཡིན་
པ་འདྲ།
ང་ཚོ་ཁ་འབྲལ་བའི་སར་སླེབས་བྱུང་། བདག་དབང་མེད་དུ་མོ་དང་འབྲལ་དཀའ་
བའི་སྣང་བ་ཞིག་སྐྱེས་འདུག མོར་ཁ་འབྲལ་བ་ནི་མོའི་ལྷད་མེད་ཀྱི་ལྷག་བསམ་དང་བརྩེ་
བའི་སྤྲོ་སྣང་དེར་ཁ་འབྲལ་བ་འདྲ། ངས་ཅུང་བསམ་རྗེས་མོར་རྗེས་དྲན་གྱི་རྟགས་
ངེས་པར་དབུལ་དགོས་སྙམ་བྱུང་། ཁུག་མའི་ནང་སློག་དུས་སྟབས་ལེགས་པ་ཞིག་ལ་
བདག་གི 《ལ་མོ་ཡོངས་འཛིན་རིན་པོ་ཆེའི་གསུང་བཤད་ཟིན་བྲིས》 གཅིག་ལྷག་
འདུག ངས་དེབ་དེ་མོར་ཕུལ་ནས་ཁ་བྲལ་བ་ཡིན།
ས་ཤིག་
223



ཤེས་རབ་ཀྱི་ཚོམས།
དེབ་འདི་ནི་བདག་གིས་ཆེས་གཅེས་པའི་དེབ་ཅིག་ཡིན་ལ། དེབ་འདིའི་ནང་པོ་ཏ་
ལ་ལྟ་བུའི་བློ་གྲོས་ཤིག་དང་ཤེས་རབ་ཅིག་ཡོད། པོ་ཏ་ལའི་སྲས་མོ་འདི་འཚར་ལོངས་བྱུང་
རྗེས་ད་ལྟའི་པོ་ཏ་ལར་དགའ་བ་ལས་ལྷག་པར་པོ་ཏ་ལའི་སྲོག་ཤིང་དུ་གྱུར་པའི་རིག་
གནས་འདིར་རེ་བ་དང་དགའ་བ། སྨོན་པ། དུང་བ་ཞིག་རྒྱས་པའི་སླད་དུ་ཡིན།
ང་ཚོ་ཁ་གྱེས་ནས་ཐག་ཇེ་རིང་དུ་སོང་། ངའི་རྒྱབ་ནས་བརྩེ་བས་ཁྱབ་པའི་སྐད་
སྙན་མོ་ཞིག་གིས “ཕོ་བྲང་པོ་ཏ་ལ། ཕོ་བྲང་པོ་ཏ་ལ། ཕོ་བྲང་པོ་ཏ་ལ། ” ཞེས་འབོད་ཀྱིན་
པ་ཐོས་བྱུང་།
ངས་ཡང་ཡང་དུ་ཕྱིར་མིག་བལྟ་དགོས་བྱུང་། རྒྱང་རིང་གི་མི་ཚོགས་ཁྲོད་མོ་ནི་
ཆེས་ཆུང་ན་ཡང་། མོའི་སྐད་ངག་དྭངས་མོ་དེས་མི་ཚོགས་བརྒལ་ནས་ངའི་རྣ་ལམ་དུ་
སླེབས་ཡོང་། མོའི་ལག་ཟུང་ཆུང་ཆུང་དེ་རྒྱང་རིང་གི་ས་ནས་གཡུག་བཞིན་པ་ངའི་མིག་
ལམ་དུ་གསལ་བོར་མངོན་བྱུང་།
ངས་མོའི་སྐད་ངག་དྭངས་མོ་དེ་དང་མིག་ཟུང་གྲུང་མོ་དེ། ད་དུང་རེ་སྨོན་ལྷད་
མེད་དེ་ཡིད་ལ་བཟུང་ནས་ཨ་མདོ་རུ་བུད་འགྲོ། ཡིན་ན་ཡང་། ངའི་སེམས་པ་དེ་དང་སྲས་
མོ་ཆུང་ཆུང་གི་སྐད་ངག་དེས་ང་སླར་ཡང་ལྷ་སར་ཁྲིད་ཀྱིན་འདུག་ལ། དབང་མེད་དུ་པོ་
ཏ་ལའི་བདེ་སྡུག་གི་ལོ་རྒྱུས་དྲན་པར་སྐུལ་འདེབས་བྱེད་ཀྱིན་པ་འདྲ། དེ་བས་བདག་གིས་
ཨ་མདོ་ནས་སླར་ཡང་བཟུང་ནས་ཕྱིར་ལྷ་སར་ཡོང་ངེས་ཡིན། པོ་ཏ་ལའི་སྲས་མོ། སྐབས་
དེར་ང་ཚོ་པོ་ཏ་ལ་རུ་ལྷན་འཛོམས་འབྱུང་ངེས་ལ། སྲས་མོ་ཁྱེད་ཀྱི་རེ་སྨོན་ཡང་འགྲུབ་
ངེས་ཡིན།
ངས་ཉམས་སྣང་ལ་མ་འོངས་པའི་པོ་ཏ་ལའི་ལྷན་འཛོམས་བསམ་ཞིང་བསམ་པའི་
སྐབས་འདིར་མིག་ལམ་ལ་སྲས་མོ་དེ་ཉིད་ཤར་འོང་ལ། རྣ་ལམ་དུ་དུང་ལྷང་ལྷང་དུ་སྲས་
མོ་དེའི་དགའ་འབོད་དེ་རྒྱུ་བྱུང་། དགའ་འབོད་དེའི་ནང་དུ་དབྱངས་གསལ་སོ་བཞིའི་བྲོ་
བ་འཁྱིལ་འདུག
“ཕོ་བྲང་པོ་ཏ་ལ....
ཕོ་བྲང་པོ་ཏ་ལ།
ཕོ་བྲང་པོ་ཏ་ལ།
2011 ལོའི་ཟླ ཚེས 2 ཞོགས་པར་བོད་ལྗོངས་སློབ་ཆེན་ནས་བྲིས།
224



གངས་སེང་འཚོལ་བ།
ལྷ་སའི་སྣེ་ཤན་མ།
“བདག་ད་ཐེངས་ལྷ་སར་སོང་བས་རྗེད་ཐབས་མེད་པ་ནི་སྣེ་ཤན་པ་ཡིན།”
སྐད་ཆ་འདི་མེ་འཁོར་ལས་ཕྱིར་ལོག་དུས་རྒྱ་མི་ན་གཞོན་ཞིག་གིས་བདག་ལ་ཐོག་
མར་འཕྲད་དུས་བཤད་པའི་སྐད་ཆ་རེད། ངས་དེ་ཅི་ཡིན་ནམ་ཞེས་དྲིས་པས། ཁོས་པོ་ཏ་
ལར་མཇལ་བའི་སྐད་ཆ་བཤད་བྱུང་།
སཔོ་ལ་ཏར་སོང་མ་ཐག་རྩིག་པ་རྩ་ངེ་རྩིང་ངེ་ཞིག་མཐོང་བྱུང༌། སྣེ་ཤན་མས་དེ་ནི་
བལ་བཟའ་ཁྲི་བཙུན་བོད་ནས་སྨྱོས་ཤིང་མོ་སྨྱོ་བའི་སྐབས་དེར་བཞེངས་པས་འདི་ལྟར་
བྱུང་སོང་སོགས་ཉན་མི་སྤྲོ་བའི་སྐད་ཆ་ཞིག་བཤད་བྱུང་། ངོ་མ་རྣ་གཟན་པའི་སྐད་ཆ་
རེད། དེ་བས་ངས་དེ་བསྐྱུར་ནས་སྣེ་ཤན་མ་གཞན་པ་ཞིག་གི་རྗེས་སུ་འབྲང་བ་ཡིན་ཟེར།
འོན་ཀྱང་གནས་ཚུལ་ལ་ད་དུང་འགྱུར་བ་མི་འདུག ང་ནི་རྒྱ་མི་ཞིག་ཡིན་པས་བོད་ཀྱི་
རིག་གནས་ག་ལ་ཤེས། དེ་བས་ངེས་པར་སྣེ་ཤན་མའི་འགྲེལ་བཤད་ལ་མི་ཉན་ཀ་མེད་ཡིན།
དེ་ནས་དཀྱིལ་འཁོར་ཡོད་ས་ཞིག་ལ་སླེབས་བྱུང་། སྣེ་ཤན་མས་དཀྱིལ་འཁོར་གྱི་
མཐའི་གཅན་གཟན་དེ་དག་དཀྱིལ་འཁོར་གྱི་ནང་གི་གདོན་འདྲེ་ཡིན་ལ། དཀྱིལ་འཁོར་
གྱི་ལྷ་དག་གིས་མཐར་བསྐྲད་པ་ཡིན་ཟེར། ངོ་མ་དེ་འདྲ་ཞིག་ཡིན་རྒྱུ་རེད་སྙམ་བྱུང་། དེ་མ་
ཐག་རྗེས་ཀྱི་སྣེ་ཤན་མས་མཇལ་སྐོར་བ་ཞིག་ཁྲིད་ནས་སླེབས་བྱུང་། ཁོས་མི་དགེ་བ་བྱེད་
མཁན་དག་དཀྱིལ་འཁོར་གྱི་མཐའི་དུད་འགྲོའི་འདི་དག་གི་སྐྱེ་བ་བླངས་པ་ཡིན་ཟེར།
འདི་ཅི་ཞིག་ཡིན་ནམ། ཁོ་མོ་ཚོའི་འགྲེལ་བ་ཡང་མི་མཐུན་པས་ན་དོན་དུ་སུ་ཞིག་གིས་
བརྫུན་བཤད་པ་ཡིན་ནམ་ཟེར། དེ་དང་དེ་ལ་སོགས་པ་མང་བོ་ཞིག་ཁོ་མོ་ཚོའི་ངག་ལས་
ཐོས་བྱུང་ཟེར།"
སྣེ་ཤན་པ་ནི་ལྟ་སྐོར་བར་མཚོན་ན་མེད་དུ་མི་རུང་བ་ཞིག་ཡིན་ལ། མི་རིགས་ཀྱི་
225



ཤེས་རབ་ཀྱི་ཚོམས།
རིག་གནས་བཤད་ན་ཡང་མེད་དུ་མི་རུང་བ་ཞིག་རེད། ལྷ་སའི་སྣེ་ཤན་པ་ནི་མང་ཆེ་བ་རྒྱ་
རིགས་ཡིན་ལ་བོད་རིགས་ཀྱང་གང་མང་ཞིག་ཡོད། དེ་དག་གིས་ཅིའི་ཕྱིར་འགྲེལ་བཤད་
འདི་ཙམ་ཡང་མི་ཤེས་པ་ཡིན་ནམ། ཡང་ན་མཇལ་སྐོར་བ་དག་འཕྲུལ་སྣང་སྐྱེ་བའི་ཆེད་དུ་
བསམ་བཞིན་དུ་མཚར་གཏམ་བཤད་པ་ཡིན།
སྐབས་འདིར་ངས་པོ་བྲང་པོ་ཏ་ལར་ཐེངས་གཉིས་ལ་མཇལ་ཞིང་ཐེངས་རྗེས་
མར་མཇལ་དུས་ཐོས་པའི་སྣེ་ཤན་མའི་སྐད་ཆ་དེ་དྲན་བྱུང་། སྐབས་དེར་ཁོ་མོས་ལི་མ་ལྷ་
ཁང་དུ་མདོ་སྔགས་ཀྱི་ཁྱད་པར་ངོ་སྤྲོད་བྱེད་ཀྱིན་འདུག “མདོ་ནི་གཞུང་ལུགས་ཡིན་ལ་
སྔགས་ནི་གཞུང་ལུགས་ཉམས་སུ་ལེན་པ་དེ་རེད་ཅེས་བཤད་བྱུང་།” ང་མ་བགད་པའི་སྔོན་
དུ་བོད་ཀྱི་ན་གཞོན་གཉིས་ཀ་བགད་བྱུང་།
གསང་སྔགས་ཀྱི་སྐོར་ལ་འགྲེལ་བཤད་གནང་དུས་ཁོ་མོ་ཚོར་ཁག་མི་འདུག མཚོ་
སྔོན་གྱི་འགྲེམ་སྟོན་ཁང་ཞིག་གིས་ང་ཚོ་ལྟ་སྐོར་བ་ལ་སྣེ་ཤན་པ་ལེགས་པོ་ཞིག་ངོ་སྤྲོད་བྱས།
ཁོས་ང་ཚོར་བདག་ལ་འགྲེལ་བཤད་བྱེད་པ་ཆེས་དཀའ་བ་ནི་ཆོས་ལུགས་ཀྱི་སྐོར་རེད། ང་
ཚོ་སློབ་ཆེན་ནས་མཐར་ཕྱིན་ནའང་ཆོས་ལུགས་སྦྱངས་མ་མྱོང་བས་དཀའ་ངལ་མི་ཉུང་བ་
ཞིག་ལ་འཕྲད་ཀྱིན་འདུག་ཟེར།
སྐབས་འདིར་ངེད་གཉིས་ཀྱིས་སྐད་ཆ་ཉན་བཞིན་པའི་རྒྱ་མོ་ཞིག་ཁ་གྲགས་བྱུང་།
མོས་ངའི་སྐེའི་གཟི་འདི་གཟི་ངོ་མ་ཡིན་ནམ་ཟེར། ངས་ཁྱེད་ཀྱིས་སྒོར་དུ་བྱིན་དྲིས་པར་
སུམ་བརྒྱ་བྱིན་ཟེར། སྣེ་ཤན་མས་ཁྲིད་ནས་ངོ་མ་བཙོང་ས་ཞིག་ནས་ཉོས་ཤིང་ད་དུང་རབ་
གནས་བྱས་ཡོད་ཟེར། ངས་གཟི་དགུ་མིག་ཅིག་མ་ཁྲི་དགུས་ཀྱང་ཉོ་ཐུབ་པ་མ་རེད་ཅེས་
ལན་བཏབ།
“ ཨོ་མ་རེད། སྣེ་ཤན་མས་འདིའི་རྒྱུ་ཆ་ངོ་མ་རེད། མིག་རྣམས་དེང་སང་བཟོ་བ་
རེད” ཟེར། ངས་ཚན་རིག་གིས་ཀྱང་གཟིའི་རྒྱུ་ཆ་ཤེས་ཀྱིན་མེད་པས་དེང་སང་རྒྱུ་ཆ་ངོ་མ་
ཞིག་གང་ནས་འཚོལ། བཙལ་ཀྱང་བཟོ་བའི་ལག་རྩལ་ག་ལ་ཡོད། རབ་གནས་བྱས་ཡོད་པ་
ངོ་མ་ཡིན་ངེས། རབ་གནས་བྱས་ཡོད་ན་སྐེ་ལ་བཏགས་ན་ཕན་པ་ཡོད་ཅེས་བཤད་པར་
མོས། གཟི་རྫུན་དེར་ཅེར་ནས་བྱིལ་བྱིལ་བྱེད་ཀྱིན་ཅི་ཡང་མི་བཤད།
226



གངས་སེང་འཚོལ་བ།
ངས་བསམ་གཞིག་གཏོང་བཞིན་པའི་སྐབས་དེར་ཁོའི་སྐད་ཆས་ངའི་བསམ་
གཞིགས་བསླངས་བྱུང་། ཁོས་མུ་མཐུད་དུ། ཁོ་ཚོས་བཤད་པའི་སྐད་ཆ་མང་ཆེ་བ་འབྲེལ་
མེད་དོན་གཞན་ཞིག་ཡིན་པ་འདྲ། ཇོ་ཁང་ནས་ཨ་ཁུ་ཞིག་གིས་འགྲེལ་བ་གནང་བྱུང་བས་
ངོ་མ་བྲོ་བ་ཁྱད་པར་ཅན་ཞིག་བྱུང་།ང་ཚོས་ནང་བའི་ཆོས་ལ་སྦྱོང་བ་ལེགས་པོ་བྱེད་པ་
ལས་སྣེ་ཤན་པའི་བཤད་པའི་ངག་བརྫུན་ལས་བོད་ཀྱི་རིག་གནས་མེད་ལ། ནང་བའི་ཆོས་
ལུགས་ཀྱང་མི་འདུག་པ་འདྲ། སྣེ་ཤན་མས་ཇོ་ཁང་ནང་དུ་འགྲེལ་བཤད་བྱས་པ་དེ་ཇོ་ཁང་
ནང་གི་གྲྭ་བས་འགྲེལ་བ་བྱས་པ་དང་ཁ་ཁ་རེད་སྐད། སྣེ་ཤན་པ་ཨ་ཁུ་ཚོ་བྱས་ན་ལེགས་
ཟེར།
བདག་ལྷ་ས་ནས་སྣེ་ཤན་མའི་རྗེས་མ་དེད་པས་སྐད་ཆ་དེ་འདྲ་མང་བོ་མ་ཐོས་
ཀྱང་། པོ་ཏ་ལའི་ལས་གཉེར་བ་ཚོ་དང་། གཞན་པའི་ལྷ་སའི་མི་དག་གི་ངག་ན་སྣེ་ཤན་
མའི་ཉོག་བཤད་བརྒྱག་ངེས་ཞེས་པའི་སྐད་ཆ་ངང་གིས་ཐོན་ཡོང་། ད་དུང་ཤེས་ཡོན་ཅན་
རེ་འགས་མཇལ་སྐོར་བ་ལ་ལས་གནས་ཚུལ་རེ་གཉིས་མཐོང་ནས་མར་སོང་རྗེས་ཡི་གེ་
འདྲ་མིན་སྣ་ཚོགས་དྲ་ཐོག་ཏུ་སྤེལ་ངེས་ཡིན་པས་དེ་དག་ལ་སྐད་ཆ་མ་བཤད་ཅེས་ཀྱང་
བཤད་པ་ཐོས། དེའི་གནད་ཀྱང་མཐར་གཏུགས་ན་སྣེ་ཤན་པར་ཐུག་ཡོད་པ་མ་ཡིན་ནམ།
སྐབས་འདིར་ངའི་སེམས་སུ་དབྱིན་ཇིའི BBS ལེ་ཚན་ཞིག་གི་གསར་འགོད་པ་བོད་
དུ་ཡོང་དུས་བོད་མི་སྣེ་ཤན་པ་ཞིག་གིས་བསང་ནི་བོད་མིས་ལྷ་དང་མིས་བར་དུ་བཟོ་བའི་
མ་པ་རེད་ཅེས་འགྲེལ་བཞིན་པ་དེ་དྲན་བྱུང་། སྣེ་ཤན་པ་བྱེད་སླ་བ་ཞིག་ཡིན་ནམ་བྱེད་
དཀའ་བ་ཞིག་ཡིན། གནད་དོན་འདིའི་རིགས་རྒྱ་མིའི་ཁྲོད་དུ་འབྱུང་ལ་བོད་མིའི་ཁྲོད་
དུའང་འབྱུང་དགོས་པའི་རྒྱུ་མཚན་ཅི་རེད།
བདག་བ བསམ་ཡས་ལ་མཇལ་དུ་འགྲོ་དུས་འགྲུལ་འཁོར་གྱི་བདག་གི་གྲལ་མཚེས་
སུ་རྒྱ་མོ་ཞིག་ཡོད། དེས་བདག་ལ་མོ་ཁེར་རྐྱང་དུ་འགྲོ་བ་ལས་སྣེ་ཤན་པར་བརྟེན་ནས་
འགྲོ་མི་འདོད་ཅིང་སྣེ་ཤན་པའི་འཕྲུལ་བཤད་ལ་དེ་བས་ཀྱང་ཉན་མི་འདོད་ཟེར། དགོན་
པ་རེ་རེ་ནང་ཉིན་རེར་བསྡད་དེ་དགོན་པ་དེའི་རིག་གནས་དང་ཆོས་ལུགས་ལ་ཞིབ་
འཇུག་བྱེད་པ་ཡིན་ཟེར། དེ་ལྟར་བྱས་ན་གནས་ཚུལ་གསལ་བོར་ཤེས་ཟེར། འོན་ཀྱང་ལྷ་
ལམ་
227



ཤེས་རབ་ཀྱི་ཚོམས།
སའི་སྣེ་ཤན་པ་ཀུན་དེ་ལྟ་བུ་ཞིག་ག་ལ་ཡིན་སྙམ།
དེ་སྔ་ལྷ་ས་ནས་སྣེ་ཤན་པ་བྱས་མྱོང་བའི་ཁམས་པའི་བུད་མེད་ཅིག་ལ་ཐུག་མྱོང་།
མོས་ལྷ་ས་ལ་དགོས་པ་དང་ལྷག་པར་བོད་དུ་དགོས་པ་ནི་མི་རིགས་ཀྱི་རིག་གནས་ལ་རྒྱུས་
ཡོད་པའི་སྣེ་ཤན་པ་ཡིན། དེ་མིན་ན་ཐག་རིང་གི་མགྲོན་པོ་དག་ལ་ངོ་སྤྲོད་བརྫུན་མ་བྱས་
པ་བརྒྱུད་མི་རིགས་ཀྱི་རིག་གནས་དང་ཆོས་ལུགས་ལ་གོ་བ་ལོག་ངེས་ལ་མི་རིགས་འདི་ལ་
ཡང་གོ་བ་སྐོར་ལོག་ལེན་ངེས་ཟེར། ངས་ཧུར་བརྩོན་བྱས་ན་བོད་ཀྱི་རིག་གནས་ཤེས་པའི་
སྣེ་ཤན་པ་སྐོར་ཞིག་གསོ་སྐྱོང་བྱེད་ཨེ་ཐུབ་ལ་ལྟ་བཞིན་ཡོད་ཟེར།
ང་ཚོ་པོ་ཏ་ལར་མཇལ་དུས་བོད་མི་སྣེ་ཤན་པ་ཞིག་གིས་རྒྱ་མི་ན་གཞོན་ཕོ་མོ་
གཉིས་ངེད་ཚོ་དང་འགྲོགས་ནས་པོ་ཏ་ལར་མཇལ་བར་བཅོལ་བྱུང་། བོད་ལྗོངས་སློབ་
ཆེན་གྱི་དགེ་རྒན་ཕྱག་རྡོར་དང་ངེད་གཉིས་ཀྱིས་སུ་ཁོམ་གྱིས་འགྲེལ་བཤད་བྱས་ཤིང་། པོ་
ཏ་ལ་སྐུ་ཞབས་རྡོ་རྗེ་གཡུལ་རྒྱལ་ལགས་ཀྱིས་གནང་བའི་འགྲེལ་བཤད་རྒྱ་སྐད་ལ་བསྒྱུར་
བ་ཡིན། པོ་ཏ་ལ་ལས་བུད་རྗེས་ངེད་ཚོ་རང་རང་སར་བུད་སོང་། དགེ་རྒན་ཕྱག་རྡོར་གྱིས་
རྗེས་སུ་བཤད་པ་ལྟར་ན་དེ་གཉིས་ཀ་ནང་ལོགས་ཀྱི་འབུམ་རམས་པ་གཉིས་ཡིན་ཞིང་།
རྗེས་སུ་དེ་གཉིས་ཀྱིས་འཕྲིན་བསྐུར་ནས་ད་རེས་ལྷ་སར་ཡོང་བ་ལ་ལག་ཡོང་མི་ཉུང་བ་
ཞིག་ཡོད་ཅིང་། ཁྱད་པར་པོ་ཏ་ལར་མཇལ་སྐོར་བྱེད་དུས་ཁྱེད་རྣམ་པས་འགྲེལ་བ་ཞིབ་མོ་
དེས་ཁོ་གཉིས་བོད་དང་བོད་ཀྱི་རིག་གནས་ཀྱི་རིན་ཐང་ལ་ངེས་ཤེས་ཅུང་ཟད་སྐྱེས་ཏེ་ད་
ལྟ་ནང་བསྟན་སྦྱོང་བའི་དབུ་ཚུགས་པ་ཡིན་ཟེར།
དུས་ཚོད་རེ་གཉིས་ནང་དུ་ངེད་གཉིས་ཀྱིས་འགྲེལ་བཤད་ཅུང་ཟད་བྱས་པ་དེ་ཁོ་
ཚོར་བོད་ཀྱི་རིག་གནས་ལ་སྤྲོ་བ་དེ་འདྲ་བྱུང་བ་ཡིན་ན་ལྷ་སའི་སྣེ་ཤན་པ་ཀུན་གྱིས་འགྲེལ་
བ་ངོ་མ་རེ་བརྒྱབས་ཡོད་ན་བོད་ཀྱི་རིག་གནས་ལ་དགེ་མཚན་མི་དམན་པ་ཞིག་འབྱུང་
ངེས་པ་ཐེ་ཚོམ་མི་དགོས་པ་ཞིག་རེད་སྙམ།
སྐབས་དེར་རྒྱ་མོ་ལོ་ལོན་ཞིག་གིས་ཁྱེད་ལྷ་མོ་བླ་མཚོར་ཕེབས་སམ། ངེད་ཚོ་ལྷ་མོ་
བླ་མཚོར་ལྟ་སྐོར་ལ་སོང་བ་ཡིན་ཞེས་པས་སྐད་ཆ་དེས་ངའི་བསམ་གཞིག་བསླངས་བྱུང༌།
ངས་ཁྱོད་ཚོ་རྐང་འགྲོས་ཀྱིས་སོང་བ་ཡིན་ནམ་ཞེས་དྲིས་པས་རླངས་འཁོར་ལས་སོང་བ་
228



གངས་སེང་འཚོལ་བ།
ཡིན། ལྷ་མོ་བླ་མཚོ་གཞུང་ལམ་གྱི་འགྲམ་དུ་འདུག སྣེ་ཤན་པས་བཤད་པ་ལྟར་ན་མཚོ་
འདིར་སྐོར་བ་ཞིག་བརྒྱབས་ནས་གསོལ་བ་བཏབ་སྟེ་བལྟས་ན་ནང་དུ་མ་འོངས་པའི་
གནས་ཚུལ་དག་མཐོང་ངེས་ཡིན་ཟེར།
ངས་ཁྱེད་ཚོ་སོང་བ་ཡར་འབྲོག་གཡུ་མཚོ་ཡིན་ངེས། ལྷ་མོ་བླ་མཚོ་རི་མགོ་ན་ཡོད་
ཅིང་རྫ་དུག་ཕོག་པས་ཁྱེད་ཚོ་འགྲོ་དཀའ། ཞེས་བཤད་པ་ཁ་གདངས་ནས་འདུག
ངོ་མ་ལྷ་སའི་སྣེ་ཤན་པའི་སྐད་ཆ་ལ་ཁ་གདངས་ཤིང་ཧོན་འཐོར་དགོས་པ་མང་བོ་
ཞིག་བྱུང་། ཁོ་མོ་ཚོས་ཅིའི་ཕྱིར་ཅིའི་སླད་དུ་འདི་ལྟར་བཤད་དགོས་པ་ཡིན་ནམ། སྐབས་
འདིར་སྣེ་ཤན་པས་བོད་ཀྱི་ལོ་རྒྱུས་ལ་རྩེད་མོ་རྩེ་བ་ལྟ་བུའི་སྣང་བ་བྱུང་།
སྐབས་འདིར་ན་གཞོན་དེས་ཨ་ལགས་དོར་ཞིའི་རྒྱ་ཡིག་གི་དཔེ་ཆ། སྙིང་རྗེ་ལས་
འཕྱོ་བའི་ཤེས་རབ་ཅེས་པའི་དཔེ་ཆ་ཞིག་བླངས་ནས་ད་རེས་བདག་ལྷ་སར་སོང་ནས་
དཔེ་ཆ་རྩ་ཆེན་ཞིག་ལག་ཏུ་སོན་པ་ནི་འདི་ཡིན། འདི་ནི་གཙུག་ལག་ཁང་གི་ཨ་ཁུ་ཞིག་
གིས་བདག་ལ་བྱིན་པ་ཡིན་པས་ཤིན་ཏུ་རྩ་ཆེན་ཞིག་ཡིན་ཟེར། ངས་ཀྱང་ཁོ་ལ་རམ་
འདེགས་ཀྱིས་ཤིན་ཏུ་ལེགས། དཔེ་ཆ་འདིས་ཁྱོད་ཀྱིས་བསམ་བློ་རྒྱས་པར་ཕན་པ་ཡོད་
ངེས་ཞེས་བཤད་པ་ཡིན།
དགུང་མོ་ངས་མེ་འཁོར་གྱི་མལ་ཁྲིའི་སྟེང་དུ་ལྷ་སའི་སྣེ་ཤན་མའི་སྐོར་ལ་བསམ་
གཞིག་བྱས་པ་ཡིན། དོན་དུ་ཁོ་མོ་ཚོས་མ་ཤེས་པར་འོལ་ཚོད་ཀྱིས་བཤད་པ་ཡིན་ནམ།
ཤེས་ནས་བསམ་བཞིན་དུ་བཤད་པ་ཡིན། བདེན་དོན་འགེབས་པ་ནི་འཇིག་རྟེན་གྱི་ཆེས་
ཆེ་བའི་ཉེས་པ་ཡིན་པ་ལས་སྣེ་ཤན་མ་དེ་དག་གིས་བསམ་གཞིག་ཙམ་ཡང་མི་བྱེད་དམ།
ཅིའི་ཕྱིར། ཅིའི་སླད། ཅི་ལ། དེ་དག་གི་ལན་ངས་གཏན་ནས་ཤེས་མ་བྱུང་མོད།
ངས་ཤེས་པ་ནི་གཉིད་དུ་ཡུར་བའི་མཇལ་སྐོར་བ་འདི་དག་གིས་ལྷ་ས་འགྲོ་དུས་མཚར་
སྣང་ཞིག་འཁྱེར་ནས་སོང་ན་ཡང་ཕྱི་རུ་བརྫུན་གཏམ་མང་བོ་འཁྱེར་ནས་འགྲོ་བཞིན་པ་
དེ་རེད།
229



ཤེས་རབ་ཀྱི་ཚོམས།
ལུག་ལྤགས་གྱོན་པའི་སྤྱང་ཀི
བསླུ་བྲིད་ཚོགས་པ་ཞིག་གི་གཡོ་སྒྱུའི་བཞིན་རས་རྗེན་པར་སྟོན་པ།
དེང་སང་སྤྱི་ཚོགས་སྟེང་ན་བསླུ་བྲིད་བྱེད་མཁན་མང་ལ་བསླུ་བྲིད་མཁན་དེ་དག་
གིས་འདྲེ་ལག་བོད་དུ་བསྲིངས་ནས་བསླུ་བྲིད་བྱེད་བཞིན་ཡོད་ཅིང་ལྷག་པར་རང་རེའི་
བོད་ཀྱི་ཁྱི་རྒན་འགའ་དང་མཉམ་འབྲེལ་བྱས་ཏེ “ཁྱི་སྤྱང་ངན་འབྲེལ” གྱི་དཔེ་ལྟར་གཡོ་
སྒྱུའི་ཟློས་གར་མི་ཉུང་བ་ཞིག་འཁྲབ་བཞིན་ཡོད་པས་གཞུང་རྒྱུད་དྲང་བའི་བོད་མི་དག་
བསླུ་བའི་ཉེན་ཁ་ཤིན་ཏུ་ཆེ་ཞིང་ང་ཚོ་བོད་མི་རིགས་ལ་གནོད་པའི་བྱ་ངན་མཐའ་དག་ལ་
སུན་འབྱིན་དང་ངོ་རྒོལ། འཁོན་ལན་སློག་པའི་འོས་འགན་ནི་རང་རེའི་བོད་མི་རེ་རེའི་
སྟེང་དུ་ཡོད་པས་ངས་ཆེད་དུ་ད་ལྟ་བསླུ་བྲིད་ཚབས་ཆེ་བའི “ཁྲིམས་འགལ་བརྒྱུད་འཚོང་
སྟེ་རྒྱ་སྐད་དུ 4F:|: 4 f; ཟེར་བའི་བསླུ་བྲིད་ཚོགས་པ་དེའི་སྣང་ཚུལ་ཐེར་འདོན་བྱ་འདོད་
པ་ཡིན།
དེའི་རྒྱུད་རིམ་འདི་ལྟ་སྟེ། ན་ནིང་དོ་ཚིགས་སློབ་གྲྭ་ཆེ་འབྲིང་ཆུང་གསུམ་གྱི་སློབ་
མ་སོ་སོར་ཧྲང་ཧེ་ན་བོད་སྨན་གྱི་བཟོ་གྲྭ་ཞིག་བཙུགས་ཡོད་ཚུལ་དང་དེར་བོད་རིགས་
སློབ་མ་མང་དུ་དགོས་ཚུལ། ད་དུང་ཟླ་ཕོགས་སྒོར་སུམ་སྟོང་བཞི་སྟོང་སྟེར་བ་དང་བོད་
སྨན་བཟོ་བ་དང་སློབ་སྦྱོང་ཡང་བྱེད་དགོས་ཚུལ་གླེང་གིན་ཡོད་པས་བོད་རིགས་སློབ་མ་
ཚོ་ཞོགས་ལངས་ཀྱིན་འདུག་ལ་དགེ་རྒན་ཚོས་རྫུན་མ་ཡིན་ཚུལ་གླེང་ན་ཡང་ཡིད་ཆེས་
བྱེད་ཀྱིན་མེད། ད་ལྟ་སློབ་ཆེན་ལ་རྒྱུགས་སྤྲད་དེ་རྒྱུགས་མ་འཕྲོད་པའི་སློབ་མ་མང་བོ་ཡོད་
པས་ཁོ་ཚོས་ཐེངས་འདིའི་ཕམ་ཁ་ལས་ཡིད་ཕམ་ཏེ་ཅི་བྱེད་འདི་བྱེད་མེད་པའི་གནས་སུ་
ཐུག་ཡོད། དེ་བས་ངོ་ཤེས་པའི་རང་གི་གྲོགས་པོ་སྟེ་ཚོགས་པ་དེའི་ཚོགས་མི་དག་གི་མགོ་
སྐོར་འོག་ཏུ་སྟབས་བདེ་བའི་ངང་ཚུད་དེ་ཚང་མ་རྒྱ་ནང་དུ་འགྲོ་བའི་འུར་ལངས་བཞིན་
ཡོད།
230



གངས་སེང་འཚོལ་བ།
འོ་ན་ཚོགས་པ་དེ་ཅི་ཞིག་ཡིན་ནམ། འདི་ནི་བོད་མི་མང་བོ་ཞིག་གིས་ཚོགས་པ་
དེའི་ངོ་བོ་དང་དེའི་བསླུ་བྲིད་ཀྱི་རང་བཞིན་མ་ཤེས་པས་ཤེས་མ་ཤེས་ངང་ནས་དེར་
ཞུགས་ཤིང་དེ་ཚོས་བསླུ་བྲིད་ལས་རྒྱུ་རིག་ན་རྒྱུ་མ་འགུལ་བའི་དཔེ་ལྟར་རང་གི་སྤུན་ཟླ་
དང་གྲོགས་པོ། ཐ་ན་ཕུ་ནུ་དང་གཉེན་ཉེ་ཚང་མར་བསླུ་བྲིད་གཏོང་བཞིན་ཡོད་ཅིང་།
ངས་ཤེས་ཚོད་ལྟར་ན་ལོ་རབས་དགུ་བཅུ་བའི་ནང་དུའང་དེ་འདྲའི་ཚོགས་པ་དར་རྒྱས་
སུ་སོང་ལ་ཐ་ན་རང་རེའི་ཟི་ལིང་ས་ཁུལ་དུའང་བྱུང་མྱོང་བའི་ཁྲིམས་འགལ་གྱི་རྩ་
འཛུགས་ཤིག་རེད། ཡིན་ནའང་ཁྲིམས་ལུགས་ཀྱིས་དྲག་རྡུང་བྱས་པའི་དབང་གིས་དེ་འདྲ་
དར་ཁྱབ་ཏུ་འགྲོ་མ་ཐུབ།
ཚོགས་པ་དེ་མང་བོ་རྒྱ་ནག་ནང་ཁུལ་དུ་བཙུགས་ཡོད་ལ་གྲོང་རྡལ་ཆུང་ཆུང་ངམ་
གྲོང་ཁྱེར་གྱི་མཐའ་ཁུལ་ཆ་རྐྱེན་མི་བཟང་བའི་ས་ཁུལ་དུ་བཙུགས་འདུག དེ་འདྲར་
འཛུགས་དགོས་དོན་ནི་གཅིག་ནི་ཁྲིམས་ལུགས་ཀྱི་རྡུང་རྡེག་མི་ཁེལ་བ་དང་གཉིས་སུ་
ཚོགས་མི་རྣམས་ལ་དོ་དམ་བྱེད་བདེ་བོ་ཡོང་བ་དང་གསུམ་དུ་ཚོགས་པའི་གསང་བ་ལ་
ཚོད་འཛིན་བྱེད་ཐུབ་པ། བཞི་ནི་བདེ་སྲུང་སྡེ་ཁག་གིས་ཤེས་ན་ཚོགས་པ་དེ་གཙོ་བོ་བྲོས་
ཤུལ་ལ་འགྲོ་བདེ་བའི་ཆེད་རེད།
ཁོ་ཚོས་བྱེད་ཐབས་ནི་མགོ་སྐོར་བཏང་ནས་སྒོར་མོ་ལེན་པ་དེ་རེད། དཔེར་ན།
ངས་མི་གཉིས་ལ་མགོ་སྐོར་བཏང་ནས་སྒོར་ལེན་པ་སྟེ་ཚོགས་པ་ལ་ལས་སྒོར་སྟོང་གཉིས་
དགུ་བརྒྱ་དང་ལ་ལས་སྟོང་བཞི་ལེན་པ་སོགས་ཚོགས་པ་སོ་སོས་སྒོར་མོས་ཚད་གཞིའང་
མི་འདྲ། དཔེར་ན། ངས་མེ་གཉིས་ཀྱི་ལག་ནས་སྒོར་བརྒྱད་སྟོང་བླངས་ནས་གོང་དུ་སྤྲད་
ན་ཁྱོད་ལ་མ་མཐའ་ཡང་སྒོར་སྟོང་བཞི་སྟེར་ངེས་ཡིན་ལ་སྒོར་བཞི་སྟོང་ཁོའི་གོང་གི་མི་
དག་གིས་འཁྱེར་འགྲོ་བ་རེད། ད་ལྟ་ཚོགས་མིས་སྐར་མ་བརྩོན་ལེན་བྱ་དགོས་པས་མི་
གཅིག་གིས་ཁྲི་དྲུག་བདུན་བྱིན་པ་ཡང་ཡོད་འདུག འཁྲུལ་བྱེད་ཀྱི་གཙོ་བོ་ནི་འདི་ནི་ཕྱུག་
ཐོག་ལ་འབུད་པའི་ཐབས་ཁྱད་པར་ཅན་ཞིག་ཡིན་པར་ཡིད་ཆེས་པ་དེ་རེད།
དེ་ལྟར་ངས་ཁྱོད་ལ་མགོ་སྐོར་ནས་དེས་མི་གཞན་ལ་མགོ་སྐོར་བཏང་ནས་དཔེར་
ན་ངས་མི་བརྒྱ་ལ་མགོ་སྐོར་གཏོང་ཐུབ་ན་སྒོར་ག་འདྲ་ཞིག་ལོན་ནམ། ཁོ་ཚོའི་འགོ་བས་
སྒོར་མང་བོ་ལོན་པ་རེད། ཡིན་ན་ཡང་། ཁོ་ཚོས་མཐར་ཐུག་གི་བྱེད་ཐབས་དེ་ཡིན་ནའང་
231



ཤེས་རབ་ཀྱི་ཚོམས།
ཁ་ནས་ངོ་ཕུར་བྱུགས་རྫས ( {t:E ) སོགས་འཚོང་བའི་ཚོང་གཉེར་བ་ཡིན་ཞེས་མགོ་
སྐོར་གཏོང་བཞིན་པ་སྟེ་སྒོར་མོ་དེ་དག་ཀྱང་ཚོང་གཉེར་བའི་ནང་དུ་ཞུགས་པའི་ཐོག་
མའི་འགྲོ་སྟངས་ཡིན་ཞེས་ཤོད་ཀྱིན་ཡོད་ལ་ཁོ་ཚོས་ཚོང་གཉེར་བྱེད་སྟངས་དེ་དེང་རབས་
སྔོན་ཐོན་གྱི་ཚོང་གཉེར་བྱེད་སྟངས་ཏེ་སྔོན་གྱི་ཚོང་ཐམས་ཅད་བཟོ་ཚོང་སྤྱིའི་རྩ་འཛུགས་
སུ་ཞུགས་ནས་བརྒྱུད་པ་ཡིན་པས་ཁྲལ་སོགས་མང་བོ་སྟེར་དགོས། ཁོ་ཚོས་རིམ་པ་དེ་དག་
མ་བརྒྱུད་པར་མིའི་ལག་བརྒྱུད་པ་ཡིན་པས་ཁྲལ་མི་དགོས། སྒོར་མོ་དེ་ཁོ་ཚོའི་ཟླ་ཕོགས་སུ་
སྟེར་བ་ཡིན་ཚུལ། ཐ་ན་ཚོགས་པ་འདི་འཛམ་གླིང་གི་རྒྱལ་ཁབ་སོ་སོར་ཡོད་ཚུལ། ཨ་མེ་རི་
ཀ་དར་རྒྱས་ཆེ་བའང་བྱེད་ཐབས་འདི་ལག་ཏུ་བསྟར་བ་ཡིན་ཚུལ་སོགས་སྣ་ཚོགས་བཤད་
དེ་མགོ་སྐོར་གཏོང་བཞིན་ཡོད། གཞན་ལ་དེ་ལྟ་བུའི་མགོ་སྐོར་བྱས་པས་བློ་བློང་བློང་བོར་
གྱུར་པ་མང་བོ་ཡོད། ངའི་གྲོགས་པོ་ཞིག་གིས་ཀྱང་བད་ག་ལ་ཨ་རི་དར་རྒྱས་སོང་བའི་རྒྱུ་
རྐྱེན་འདི་ལྟ་བུ་ཡིན་མིན་དྲིས་བྱུང་བས་བདག་ཡ་མཚན་སྐྱེས་བྱུང་སྟེ་ད་ལྟ་ཁོ་ཚོས་བོད་
རིགས་དག་གིས་རྒྱལ་སྤྱིའི་གནས་བབས་མི་ཤེས་པ་དང་ཚོང་ལས་དཔལ་འབྱོར་གྱི་རྒྱུན་
ཤེས་མེད་པ་དང་། དཔལ་འབྱོར་རིག་པ་ཅི་ཡང་མི་ཤེས་པའི་གནས་ཚུལ་འདི་བསླུ་བའི་
ལག་ཆར་བཟུང་བ་དེ་རེད།
ཨ་རིའི་གནས་ཚུལ་དེ་འདྲ་ཞིག་ཡིན་མིན་བོད་ཀྱི་སློབ་མ་ཚོས་རྒྱ་ཡིག་གི《འཛམ་
གླིང་ལ་ལྟ་བ» ((Et+ - 》）ཟེར་བའི་དུས་དེབ་དང (དེ་རིང་གི་ཨ་རི》（《>H: 1:4») ཟེར་
བའི་དུས་དེབ་དག་ན་གསལ་བོ་ཡོད། ལྷག་པར་ངས་གསལ་བོར་བཤད་རྒྱུ་ནི་ཨ་རི་དར་
རྒྱས་འགྲོ་བའི་རྒྱུ་རྐྱེན་གཙོ་བོ་ནི་ཚོང་རའི་དཔལ་འབྱོར་དང་བཟོ་ལས་དཔལ་འབྱོར་གྱི་
འགྲན་རྩོད་དར་བའི་རྐྱེན་གྱིས་རེད། འཛམ་གླིང་འཁྲུག་ཆེན་དང་བོའི་མཇུག་ཏུ་ཨ་རིར་
བཟོ་ལས་དཔལ་འབྱོར་དར་རྒྱས་སུ་སོང་བ་ནས་ད་ལྟ་ཤེས་ཡོན་དཔལ་འབྱོར་དར་རྒྱས་
སུ་སོང་བ་འདི་ཡིན་པ་ལས་བྱེད་ཐབས་འདི་འདྲ་མེད་ལ་ཨ་མེ་རི་ཀར་མཚོན་ནའང་དེ་ནི་
ཁྲིམས་འགལ་རེད། སྟབས་བདེ་བའི་བཤད་ན་བཟོ་ཚོང་ལ་ཁྲལ་རིགས་མེད་པ་ཞིག་
གཏན་ནས་མི་སྲིད་ལ་ཁྲལ་རིགས་ལ་གཡོལ་བའི་བཟོ་ཚོང་གང་ཞིག་ཡིན་རུང་ཁྲིམས་
འགལ་གྱི་བྱ་སྤྱོད་རེད།
གལ་ཏེ་ཚོགས་པ་དེ་ཚོང་ལས་གཉེར་བ་ངོ་མ་ཡིན་པའི་དབང་དུ་བཏང་ན་ཡང་
232



གངས་སེང་འཚོལ་བ།
ཁྲིམས་འགལ་ཡིན་པས་ཁྲིམས་འགལ་གྱི་འབྲས་བུ་ཅི་ཞིག་རེད། ཁོ་ཚོས་དེ་ལྟ་བུར་བསླུ་
བྲིད་གཏོང་བ་ལ་ཤིན་ཏུ་མཁས། རྒྱུ་མཚན་ནི་ཚོགས་པ་དེར་ཞུགས་ན་མི་འཚོལ་རྒྱུ་ལས་
གཞན་པའི་བྱ་བ་གལ་ཆེན་ཞིག་ཡོད་པ་ནི་མགོ་སྐོར་གཏང་རྒྱུར་སློབ་སྦྱོང་དང་ཞིབ་
འཇུག་བྱེད་བཞིན་པ་དེ་རེད། གལ་ཏེ་ཁྱོད་ཀྱི་གྲོགས་པོའམ། ངོ་ཤེས་ཤིག་དེར་ཞུགས་རྗེས་
ཕྱིར་འདི་ལྟར་ཁ་པར་གཏང་ངེས་ཏེ་གྲྭ་བ་ཞིག་ཡིན་ན་མར་རྒྱ་ནག་ལ་ཤོག་དང་སྦྱིན་
བདག་ལག་ཏུ་འོང་ཚུལ། སློབ་མ་ཞིག་ཡིན་ན་བྱ་བ་ལག་ཏུ་འོང་ཚུལ། གར་མཁན་ཞིག་
ཡིན་ན་ཟློས་གར་ཚོགས་པ་གང་ཞིག་ཏུ་གཞུག་ཐུབ་ཚུལ། ཟ་ཁང་གཉེར་མཁན་ཞིག་ཡིན་
ན་དེར་བློ་བརྟན་པོ་ཞིག་ཡོད་ན་ཆོག་ཚུལ་བསླུ་བྲིད་སྣ་ཚོགས་གཏོང་ལ་ཐ་ན་མྱུར་ཏུ་མ་
འོངས་ན་གོ་སྐབས་འདི་ཤོར་འགྲོ་ཚུལ་སོགས་སྣ་ཚོགས་གླེང་ནས་འཁྲུལ་དུ་འཇུག་ཅིང་།
ཁྱོད་རང་རླངས་འཁོར་གྱི་གླ་ཙམ་ལས་ཅི་ཡང་མི་དགོས་ལ་ཐ་ན་མེ་འཁོར་འབབ་ཚིགས་
སུ་བསུ་བར་ཡོང་ཚུལ་སོགས་བཤད་ཀྱིན་ཡོད། ཁྱོད་ཀྱིས་མེ་འཁོར་གླ་ཙམ་ལས་མ་བཟུང་
བར་སོང་ན་མེ་འཁོར་ས་ཚུགས་སུ་ཁོ་ཚོ་བསུ་བར་འོང་ངེས་རེད།
ཁྱོད་ཀྱིས་ཁོ་ཚོའི་སྡོད་གནས་ཀྱི་ཆ་རྐྱེན་ཞན་ཞིང་བསླུ་བྲིད་ཡིན་པ་ཤེས་ནས་ཁོང་
ཁྲོ་ཆེན་པོ་ལངས་ནའང་ཁོ་ཚོས་ཁྱོད་ཀྱི་གྲོགས་པོ་དེར་འཕྲད་དུ་མི་འཇུག་པར་ཉིན་བཅུ་
ཕྲག་འགའ་ལ་བསླུ་བྲིད་གཏོང་ལ་བློ་ཁ་འགྱུར་རྗེས་ཁོ་ཚོས་ལྟ་སྐུལ་འོག་ཕ་ཡུལ་ལ་ཁ་པར་
བཏང་ནས་ཚོགས་པར་བསྡུ་རྒྱུའི་སྒོར་མོ་དེ་སློང་དུ་འཇུག་པ་དང་ཞུགས་རྗེས་མི་འཚོལ་
དགོས་པ་རེད། མི་འཚོལ་དུས་ཐེངས་དང་བོར་ཁོ་ཚོས་ལྟ་སྐུལ་འོག་ཏུ་ཁོའི་ཡུལ་མི་དག་
གམ་སློབ་གྲོགས་དག་གི་བདེ་སྡུག་ལ་སེམས་ཁུར་གྱི་སྐད་ཆ་མང་
ཆ་མང་བོ་བཤད་དགོས་པ་དང་
རང་ཉིད་བདེ་མོ་སྐྱིད་པོ་ཡིན་པའི་ཚུལ་མང་བོ་གླེང་ངེས་པ་མ་ཟད། ཐ་ན་བོད་དུ་སྡོད་
དུས་ལྟ་རྒྱ་མཐོང་རྒྱ་ཆུང་ཚུལ་ལག་ཏུ་སྒོར་མོ་མི་ཡོང་བའི་ཚུལ་སོགས་མི་ཚེ་ལ་འགྱུར་ལྡོག་
བྱུང་ཚུལ་གྱི་སྐད་ཆ་མང་བོ་ཞིག་གླེང་ངེས་ཡིན། ཐེངས་གཉིས་པར་ཁ་པར་གཏོང་དུས་ད་
གཟོད་ཁྱོད་མར་ཡོང་ན་བཟང་ཚུལ་སོགས་རྒྱ་ཆེར་བཤད་ངེས་ཡིན།
ས་པ་དེར་ཞུགས་རྗེས་སྡོད་ཁང་ཐབས་ཆག་ཡིན་པ་དང་ཉིན་གཅིག་ལ་ཟ་མ་
ཐེངས་གཉིས་མ་གཏོགས་མེད། མི་བཅུ་ཉལ་ཁང་གཅིག་ཡིན་ལ་དེར་དཔོན་པོ་གཅིག་
བསྐོས་ཡོད་ལ། ཁོ་ཚོས་མང་ཆེ་བ་ཕྱུག་པོར་འགྱུར་སྙམ་པའི་སྟོང་བསམ་གྱིས་མི་འཚོལ་བ་
ལ་ཧུར་བརྩོན་བྱས་ཏེ་བོད་མི་དག་ལ་བསླུ་བྲིད་བྱེད་བཞིན་ཡོད་ཅིང་ནམ་རྒྱུན་གྱི་སློབ་
233



ཤེས་རབ་ཀྱི་ཚོམས།
སྦྱོང་བསླུ་བྲིད་བྱེད་སྟངས་ཡིན་པས་བསླུ་བྲིད་བྱེད་པར་ཤིན་ཏུ་མཁས། གལ་ཏེ་མི་མ་
བཙལ་ན་ལག་ཏུ་སྒོར་མོ་ཅི་ཡང་མི་འོང་ལ་ཐ་ན་ཟ་འཐུང་གི་དཀའ་ངལ་ཀྱང་ཤིན་ཏུ་ཆེ།
གོ་ཐོས་ལྟར་ན་གྲྭ་བ་ཞིག་ཚོགས་པའི་ ང་ པལ་འབྱོར་ཐད་ཀྱི་ནག་ཉེས་དེར་ཞུགས་རྗེས་
དེའི་ངང་ཚུལ་ ཤེས་པས་ཡུལ་མི་ལ་བསླུ་བྲིད་གཏོང་མ་ཕོད་པས་ཤི་མ་གསོན་དུ་གྱུར་པའི་
གནས་ཚུལ་ཐོས།
ཁོ་ཚོའི་ཚོགས་མིའི་བར་ལྟ་རྟོག་གི་ནུས་པ་ཆེ་བས་བྲོས་བྱོལ་དུ་འགྲོ་དཀའ་ལ་དེར་
མ་ཞུགས་ངོ་འམ་ཞུགས་ནས་བློ་ཁ་འགྱུར་བ་དག་ལ་ལྟ་རྟོག་ནན་མོ་བྱེད་བཞིན་ཡོད་ཅིང་
བྲོས་ནས་ཡོང་མཁན་དག་གིས་ཀྱང་དེའི་གནས་ཚུལ་གསལ་བོར་བཤད་ཕོད་ཀྱིན་མེད་
པར་བལྟས་ན་དེ་ཚོས་འཇིགས་སྐུལ་གྱི་བྱ་སྤྱོད་སྣ་ཚོགས་སྤྱོད་བཞིན་པའང་གསལ་བོར་
ཤེས་ཐུབ་པ་རེད། ཚོགས་པ་དེར་ཞུགས་རྗེས་མི་མང་བོ་ལ་བསླུ་བྲིད་བཏང་ན་འགོ་བའི་
སྐོར་ལ་དེ་ཚོད་ཀྱི་སྒོར་མོ་མང་བོ་ཡོང་བ་ཡིན། ཡིན་ནའང་། ཁྱོད་ཀྱིས་སྤྱོད་བཞིན་པའི་
བྱེད་ཐབས་དེ་ནི་ཁྲིམས་འགལ་གྱི་བྱེད་ཐབས་ཡིན་ལ་དེས་བསླུ་བྲིད་ཀྱི་ཉེས་པ་བསགས་
པ་རེད། རྗེས་སུ་ཁྲིམས་འགལ་གྱི་ཚོགས་པ་འདི་ལ་རྩད་གཅོད་བྱེད་དུས་ཁྱོད་ཀྱི་བསླུ་བྲིད་
ཀྱི་ཚབས་ཆེ་ཆུང་ལྟར་ཉེས་འགན་འཁུར་དགོས་པས་དེའི་དུས་ཁྱོད་ལ་ལོ་བདུན་བརྒྱད་ཀྱི་
ཁྲིམས་ཐག་གཅོད་ངེས་པས། ད་ལྟ་ཁྱོད་ཀྱིས་འདེམས་པའི་བྱ་བ་འདི་ནི་ད་ལྟའི་ཁྲིམས་
འགལ་དང་མ་འོངས་པའི་བཙོན་ཁང་ཡིན་པར་མ་ཟད་མི་ཚེ་འདིར་བཀྲུས་ན་མི་འདག་
པའི་ཉེས་པ་ཞིག་འདེམས་པ་རེད།
སྔོན་ཆད་ཁོ་ཚོས་རྒྱ་ནག་ནང་ལོགས་ནས་མི་སྡུད་དེ་རྒྱའི་ཁྲོད་དུ་བསམ་བློ་གཏོང་
ཤེས་པ་མང་བོ་ཡོད་པས་མཚང་འབྱིན་རབས་དང་རིམ་པ་བྱས་ཏེ་ཁྲིམས་ལུགས་ཀྱིས་རྡུང་
རྡེག་དྲག་པོ་ཁེལ་ཅིང་གསར་འགྱུར་ལས་རིགས་ཀྱིས་དྲིལ་སྒྲོག་བྱས་པའང་ཤིན་ཏུ་བཟང་
བས་ད་ལྟ་ཁོ་ཚོས་ཁ་ཕྱོགས་བོད་དང་སོག་པོར་གཏད་ཅིང་རྒྱ་ནག་པ་དེ་འདྲ་མཁོ་བཞིན་
མེད། རྒྱུ་མཚན་ནི་བོད་དང་སོག་པོ་བསླུ་བྲིད་གཏོང་བདེ་ལ་ཚོགས་པའི་བདེ་འཇགས་
ལའང་འགན་ལེན་ཐུབ་པ་རེད། ལོ་འགའི་སྔོན་ལ་ཚོགས་པ་ཞིག་བཙུགས་པའི་ནང་དུ་མི་
ཉིས་བརྒྱ་ཡོད་ཅིང་མང་ཚེ་བ་རེབ་ཀོང་དང་གཅན་ཚའི་མི་རེད་ཟེར། རྗེས་སུ་རྐྱེན་དབང་
གིས་ཐོར་བས་ད་ལྟ་ས་གནས་གཞན་པ་ཞིག་ལ་སྤར་ནས་དར་རྒྱས་སུ་འགྲོ་བཞིན་ཡོད་
ཅིང་། ཁ་གཏད་ས་བོད་ཀྱི་ཞིང་འབྲོག་མང་ཚོགས་དང་། སློབ་མ་དང་གྲྭ་བ། བླ་མ་བཅས་
234



གངས་སེང་འཚོལ་བ།
རེད། ཚོགས་པ་གཅིག་ཏུ་བླ་མ་ཡིན་ན་དམིགས་བསལ་གྱི་ཐོབ་ཐང་ཡོད་ཅིང་སྒོར་མོ་སྟེར་
བ་རེད།དེའི་རྒྱུ་མཚན་ཡང་བོད་ན་བླ་མ་ལ་དད་པ་ཆེ་བས་བླ་མ་རེ་གཉིས་ཞུགས་ན་ཞུགས་
མཁན་མང་བའི་རྐྱེན་གྱིས་ཚོགས་པ་དེར་མང་ཚོགས་ཀྱི་མདུན་དུ་བདེན་པའི་འདུ་ཤེས་སྐྱེ་
སླ་བ་རེད།
སློབ་མ་ཚོ་སློབ་ཆེན་ལ་རྒྱུགས་མ་འཕྲོད་པ་དང་མཐར་ཕྱིན་རྗེས་བྱ་བ་མི་ལོན་པར་
གུ་ཐུག་པ་འདི་ནི་ཁོ་ཚོའི་ལག་ཆ་བཟང་ཤོས་ཤིག་ཡིན་ལ་བྱེད་ཐབས་འདི་ནི་དེང་
གི“བསམ་པའི་གཡུལ་འཁྲུག ་ ( 1 ཟེར་བ་དང་འདྲ་བས་བསླུ་བྲིད་ཀྱི་ནུས་པ་སྔར་
ལས་ལྷག་པར་ཇེ་ཚེ་ལ་སོང་འདུག ལྷག་པར་གྲྭ་བ་འགའ་རེ་དང་བླ་མ་རེ་གཉིས་ཚོགས་པ་
དེར་ཞུགས་པས་ཁོ་ཚོའི་བསླུ་བྲིད་ཀྱི་ནུས་པ་ཇེ་ཆེར་གྱུར་ཅིང་ད་ལྟ་ཁོ་ཚོས་བོད་ཀྱི་དགོན་
སྡེ་ཆེན་མོ་དག་ལ་ཆེད་དུ་ཁ་གཏད་ནས་རྒྱུ་རིག་ན་རྒྱུ་མ་འགུལ་བའི་གྲྭ་བ་དང་བླ་མ་
འགའ་རེ་བསླུས་ནས་བོད་ཀྱི་མང་ཚོགས་ལ་བསླུ་བའི་འཆར་གཞི་ཆེན་པོ་ཞིག་འཐེན་
འདུག
དེ་བས་ཁོ་ཚོའི་འདྲེ་ལག་ང་ཚོའི་དགོན་སྡེ་དང་སློབ་གྲྭའི་ནང་དུ་བསྲིངས་འོང་ལ་
དགོན་ཆེན་རེ་འགའི་ནང་གི་བླ་ཆེན་ཧབ་རྐྱལ་འགའ་རེའང་དེའི་ནང་དུ་ཞུགས་འདུག་
པས་ང་ཚོས་ཆེད་དུ་དོ་སྣང་མ་བྱས་ན་ཉེན་ཁ་ཆེན་པོ་ཐེབས་ངེས་རེད། བོད་མི་རིགས་ལ་
མགོ་སྐོར་གཏོང་རྒྱུ་མང་མེད་ན་ཉུང་མེད་པས་གནད་དོན་འདི་ཚང་མར་དོ་སྣང་མཛད་
དགོས་ལ་རང་ཉིད་བསླུ་བྲིད་མི་ཐེབས་པའི་ཆེད་དུ་བློ་གྲུང་བོ་བྱེད་དགོས་ཤིང་། ལྷག་པར་
མདུན་ལམ་འཚོལ་བཞིན་པའི་སློབ་མ་ཚོས་རང་གི་མདུན་ལམ་རྩ་མེད་དུ་གཏོང་བའི་
གདམ་ཀ་འདི་བྱེད་མི་རུང་། ལྷག་པར་བུ་མོ་ཚོ་ཞུགས་མི་རུང་སྟེ་དེར་ཞུགས་པའི་བུ་མོ་
མང་བོ་ཞིག་གིས་དབང་མེད་དུ་རང་གི་བསམ་ཚོད་དང་རྩ་བ་ནས་འགལ་བའི་བྱ་བ་མང་
བོ་བྱ་དགོས་བྱུང་ཡོད།
དེར་ཞུགས་ན་དེ་ལས་འབུད་དཀའ་ལ་འབྲོ་ཁ་དེ་ལས་ཀྱང་དཀའ་བ་རེད། གནམ་
ནས་འབབ་པའི་རྒྱུ་ནོར་ཞིག་གཏན་ནས་མེད་པ་ནི་ཀུན་གྱིས་ཡིད་ལ་འཛིན་དགོས་པ་
ཞིག་སྟེ། གལ་ཏེ་དེ་འདྲ་བའི་ལས་ཀ་སྐྱིད་པོ་ལོ་རེ་འགའི་ནང་དུ་ཕྱུག་པོར་འགྱུར་བ་ཞིག་
ཡོད་ན་ང་ཚོའི་ལག་ཏུ་གཏན་ནས་ཡོང་མི་སྲིད། ཁྱོད་ཚོས་རྒྱ་ནང་གི་ན་གཞོན་དག་རྒྱུ་
ནོར་འཚོལ་བར་བོད་དུ་ཡོང་བ་འདི་ལ་འདང་ཞིག་བརྒྱབས་ན་དེ་མགོ་སྐོར་གཏོང་བ་
235



ཤེས་རབ་ཀྱི་ཚོམས།
ཞིག་ཡིན་པ་གསལ་ལེར་ཤེས་ན་ཡང་སྲེད་པས་ཚོས་པའི་མི་དག་ལ་བཤད་ན་གོ་རྒྱུ་ཅི་ཡང་
མེད་པའི་ཁར་ད་དུང་ཁོ་ཚོ་ཕྱུག་ཐོག་ལ་འབུད་པར་ཕྲག་དོག་བྱེད་ཀྱིན་འདུག་སྙམ་པའི་
བསམ་ཚུལ་སྐྱེ་བཞིན་འདུག ལྷག་པར་སློབ་གྲྭ་ཆེན་མོར་རྒྱུགས་མ་འཕྲོད་པའི་སློབ་མ་
དག་ལ་ཞུ་རྒྱུ་ནི་ད་རེས་རྒྱུགས་མ་འཕྲོད་པ་དེ་ཁྱོད་ཀྱི་ཕམ་ཁ་མ་ཡིན་པར་གནས་སྐབས་ཀྱི་
ཕམ་ཁ་ཙམ་རེད། དེས་ཁྱོད་ཀྱི་འད ས་པ་མཚོན་པས་རང་གི་འདས་པའི་ཉམས་མྱོང་
བླངས་ནས་སྔོན་གྱི་བྱ་བ་ངན་པའམ་མ་འདང་བའི་བྱ་བ་དེ་བཅོས་བསྒྱུར་བྱས་ན་ཁྱོད་
ཀྱིས་རྒྱལ་ཁ་ལེན་ཐུབ། ཕམ་ཁ་དངོས་གནས་པ་ནི་ཁྱོད་ཀྱི་སེམས་ཕམ་པ་དེ་རེད། ཁྱོད་
པར་རང་གི་མདུན་ལམ་རྩ་བ་ནས་རློག་པའི་བསླུ་བྲིད་ཀྱི་ཚོགས་པ་དེར་ཞུགས་པ་ནི་ཁྱོད་
ཀྱི་མི་ཚེ་འདིར་སྒྱུར་ཐབས་མེད་པའི་ཆེས་ཆེ་བའི་ཕམ་ཁ་ཞིག་རེད། ཞིང་འབྲོག་པ་དག་
དེར་ཞུ །ས་ན་དཔལ་འབྱོར་གྱི་ཕམ་ཁ་ལས་མེད་མོད་ཁྱེད་ཚོའི་རང་གི་མདུན་ལམ་ཡང་
དེ་ལ་བསྟིམས་ནས་སློབ་སྦྱོང་བྱེད་པའི་དུས་ཚོད་བཟང་བོ་དེ་འཕྲོ་བརླག་ཏུ་གཏང་ངེས་
རེད།
དེར་ཞུགས་པའི་བླ་སྤྲུལ་ཉུང་ཤོས་ཤིག་ཡིན་ལ་དེ་དག་གིས་ཀྱང་འདང་རྒྱག་རྒྱུ་
ཞིག་ཡོད། ཁྱོད་ཚོ་བོད་མི་རིགས་ཀྱི་སྐྱབས་མགོན་དུ་བཀུར་བ་རེད། ཁྱོད་ཚོ་དེ་ལྟར་
བཀུར་དོན་ཡང་བོད་མི་རིགས་ལ་ཕན་ཞིག་ཨེ་ཐོགས་སྙམ་པ་དེ་ཡིན། ཁྱོད་ཚོས་བྱེད་
སྟངས་དེ་ནི་སངས་རྒྱས་བསྟན་པའི་མཚན་སྙན་ལ་གནོད་སྐྱེལ་བ་ཞིག་དང་བོད་ཀྱི་བླ་
སྤྲུལ་གྱི་མཚན་སྙན་ལ་གནོད་སྐྱེལ་བ་ཞིག་རེད། མཐར་གཏུགས་ན་བོད་མི་རིགས་ལ་
གནོད་སྐྱེལ་བ་ཞིག་ཡིན། ལྷག་པར་རང་གི་སྤྲུལ་མིང་འདི་བེད་སྤྱད་ནས་སྒོར་མོའི་ཆེད་དུ་
རང་ལ་དད་པ་ཡོད་པའི་མང་ཚོགས་བསླུ་དོན་མེད་དོ། །
དེ་ལྟ་བུའི་ཚོགས་པ་མང་བོ་ཞིག་གི་བཞིན་
པ་མང་བོ་ཞིག་གི་བཞིན་རས་མི་རྣམས་ཀྱིས་གསལ་བོར་ཤེས་
པའི་དབང་གིས་ད་ལྟ་དེའི་མིང་ལ་སྣ་ཚོགས་ཤིག་བཏགས་ཡོད་ཅིང་། དཔྱད་གཞི་ཡིག་ཆ་
ལས་ཤེས་པ་ལྟར་ན་ས་གནས་དཔོན་ངན་ལ་ལ་ཞིག་དེར་འབྲེལ་བས་ས་གནས་དེར་
གནས་ཚུལ་དེ་རིགས་ལ་འགེབས་སྲུང་བྱེད་བཞིན་ཡོད་ཅིང་། དེ་ལྟ་བུའི་ཚོགས་པ་སྣ་
ཚོགས་ཤིག་ཡོད། ཚོགས་པ་ལ་ལ་ཞིག་ནག་ཚོགས་ཀྱི་རྣམ་པར་གྱུར་ནས་འབྲོ་མཁན་གྱི་
རྐང་བ་བརྡུང་བ་སོགས་ཚོགས་མི་ཁ་ལ་མི་ཉན་པ་དག་ལ་མནར་གཅོད་ཡ་ང་བ་གཏོང་
བཞིན་ཡོད་འདུག ད་དུང་ཚོགས་པའི་གསང་བ་བསྒྲགས་ན་ཁྲིམས་བཙན་པོ་ཡོད་པས་
236



རེ
གངས་སེང་འཚོལ་བ།
རང་ཉིད་བསླུ་བྲིད་བཏང་བ་ཤེས་ན་ཡང་གཞན་ལ་གསལ་བོར་བརྗོད་མི་ཕོད་པ་རེད།
ད་ལྟ་ཤེས་པ་ལྟར་ན་ཚོགས་པ་དེའི་མི་མང་བོ་ཞིག་གིས་མི་གང་མང་ཞིག་བསླུ་བྲིད་
གཏོང་བའི་ཆེད་དུ་རླངས་འཁོར་གཡར་ནས་བསྐོར་ཏེ་ཡོང་ནས་ཕྱུག་པོའི་ཁྱད་ཆོས་སྟོན་
པ་དང་ལ་ལས་གཞན་ལ་སྒོར་མོ་བསྐྱིས་ནས་ཕྱུག་པོ་ཡིན་ཁུལ་བྱེད་པ་དང་། ཕ་མ་སོགས་
ལྷ་ས་སོགས་ལ་མཇལ་སྐོར་དུ་ཁྲིད་པ་སོགས་དེར་སོང་ནས་ཕྱུག་པོའི་གྱུར་པའི་ཚུལ་སྟོན་
པ་རེད། ཁོ་ཚོས་དེ་ལྟར་བྱེད་དོན་ཡང་མི་གང་མང་
ཡང་མི་གང་མང་ཞིག་ལ་མགོ་སྐོར་གཏོང་བའི་ཆེད་དུ་
རེད།
མགོ་སྐོར་བཏང་ནས་ཅི་ཡང་མ་ཐོབ་པ་སྐོར་ཞིག་ཁྱི་ལྡོམ་ལྟ་བུར་གྱུར་ནས་ཡུལ་དུ་
ཡང་ཡོང་ཕོད་ཀྱིན་མེད་ལ་ལ་ཡོང་རུང་རང་གིས་རྒྱུ་ནོར་ཅི་ཙམ་གྱོད་གུད་ཤོར་བ་བཤད་
ཀྱིན་མི་འདུག ངོ་མ་བཤད་ན་དེ་ནི་རང་གི་ཧབ་བདག་བྱེད་མ་ཐུབ་པའི་འབྲས་བུ་ལས་
མེད་པས་སྡིག་གྱོང་སྐེམ་པོ་རེད། ཡིན་ན་ཡང་མི་མང་བོ་ཞིག་དེ་ལྟ་བུའི་སྡུག་གྱོང་སྐེམ་པོ་
མི་མྱོང་བའི་ཆེད་དུ་གསལ་འདེབས་བྱ་དགོས་པ་རེད།
མཐར་གཏུགས་ན་སྐྱིད་པོ་སྐྱིད་པོ་ཞིག་བཤད་དུས་དེ་ནི་སྡུག་པོ་སྡུག་པོ་ཞིག་ཡིན་
ངེས་རེད། ད་ལྟ་གནའ་གཏམ་ལས་བཤད་པའི་ཟས་རང་འགྲུབ་དང་གོས་རང་འགྲུབ་དེ་
རྨི་ལམ་ཏུ་འབྱུང་བ་མ་གཏོགས་ལ བྱུང་མི་སྲིད་པས་རྒྱ་ནང་ན་ཕྱུག་པོར་འགྱུར་བའི་
ཐབས་ཤིག་ཡོད་ཟེར་ན་དེ་ནི་ཐབས་བཟང་བོ་ཞིག་མ་ཡིན་པར་མགོ་སྐོར་གཏོང་བའི་
ཐབས་ངན་ཞིག་ཡིན་ངེས་རེད། དེ་བས་ཚོགས་པ་དེར་ཞུགས་པ་ནས་བྱ་ངོན་དེ་རིགས་
བསྒྲུབ་པ་ནི་རང་འཁྲུལ་གཞན་རྨོངས་ཀྱི་བྱ་སྤྱོད་ཅིག་ཡིན་ལ། རང་གི་མདུན་ལམ་བསམ་
བཞིན་དུ་བརླག་པའི་མི་གཤིས་བྲལ་བའི་བྱ་སྤྱོད་ཅིག་ཀྱང་ཡིན་པས་ཁ་དཔེར་ཨ་ཞང་
ཧབ་རྒྱལ་དང་མག་པ་ཤོབ་རྐྱལ་ཞེས་པའི་དཔེར་ལྟར་ཁྱོད་རང་ཧབ་ཀྱི་རྗེས་སུ་རྒྱུགས་
པའི་འབྲས་བུ་རང་གིས་རྩོལ་བས་བསགས་པའི་སྒོར་མོ་ཡོད་ཚད་གཞན་ལ་བྱིན་ནས་རང་
ཉིད་སྤྲང་བོ་སྤུང་ནག་ཏུ་གྱུར་ནས་དོམ་འོག་ནས་ཐར་དཀའ་བར་བྱེད་པ་དེ་ཡིན་པས་
རང་རང་བསླུ་བྲིད་དེའི་དབང་དུ་མི་འགྲོ་བ་ནི་ཤིན་ཏུ་གལ་ཆེའོ། །
7
237



ཤེས་རབ་ཀྱི་ཚོམས།
ཕྱི་གླིང་བས་སྐད་ཡིག་ལ་ཇི་ལྟར་སྲུང་སྐྱོབ་བྱེད་ཚུལ།
སྤྱིར་ན་འཛམ་གླིང་ན་སྐད་རིགས་བདུན་སྟོང་ཙམ་ཡོད་པ་ལས། སྐོར་ཞིག དུས་
རབས་སྔོན་མར་ཉམས་ཟིན་པས་དེང་སང་འཛམ་གླིང་ན་སྐད་རིགས་དྲུག་སྟོང་ཉེ་བ་ལས་
བརྒྱ་ཆའི་གོ་དྲུག་ཡན་སྤྱོད་མཁན་གྱི་མི་འཛམ་གླིང་གི་མི་གྲངས་ཀྱི་བརྒྱ་ཆའི་བཞི་མ་
གཏོགས་མེད་ཟེར། འཛམ་གླིང་གི་སྐད་རིགས་ཀྱི་ཕྱེད་ཀའི་ཡན་འཇིག་པའི་ཉེན་ཁའི་
ཁྲོད་དུ་གནས་ཤིང་། ཕལ་ཆེར་གཟའ་འཁོར་གཉིས་ནང་དུ་སྐད་རིགས་གཅིག་འཇིག་
གིན་འདུག སྐད་རིགས་འདི་དག་ལས་བརྒྱ་ཆའི་བརྒྱད་ཅུ་ནས་དགུ་བཅུ་མ་འོངས་པའི་
ལོ་ཉིས་བརྒྱའི་ནང་དུ་རྩ་མེད་དུ་འགྲོ་ངེས་རེད་ཟེར། 2
20 (09 ལོར་མཉམ་འབྲེལ་རྒྱལ་
ཚོགས་ཀྱི་རིག་དངོས་ཚན་ཁག་གིས་བསྒྲགས་པ་ལྟར་ན། འཛམ་གླིང་དུ་སྐད་རིགས་ཉིས་
སྟོང་ལྔ་བརྒྱ་འཇིག་རྟེན་དུ་རྩ་མེད་དུ་འགྲོ་བའི་ཉེན་ཁ་ལ་གནས་འདུག་སྐད།
90 ནང་དུ་འཛམ་གླིང་ནས་སྐད་རིགས 2 (9) རྩ་མེད་དུ་གྱུར་ཅིང་།
སྐད་ཡིག་འཇིག་པའི་ཉེན་ཁ་འདི་ད་ལྟ་འཛམ་གླིང་དུ་ཡོངས་སུ་ཁྱབ་པའི་གནད་དོན་
ཞིག་ཏུ་གྱུར་འདུག འཛམ་གླིང་གི་སྐད་རིགས་ཉམས་ཞིབ་པ་སྐོར་ཞིག་གིས། འཛམ་གླིང་
གི་སྐད་རིགས 600 () ལས་བརྒྱ་ཆའི་དགུ་ཅུའི 20 50 ལོའི་སྔོན་དུ་ཉམས་ངེས་རེད་ཟེར།
འཛམ་གླིང་གི་ཁྱོན་ནས་བཤད་ན་སྐད་རིགས་ཉམས་པ་ཆེས་ཆེ་བ་རྒྱ་གར་སྟེ། དེ་
ན་སྐད་རིགས ： 50 འཇིག་ལ་ཉེ་ཞིང་། དེ་ནས་ཨ་རི་ན 1 92 དང༌། ཧིན་རྡུ་ཉི་ཞི་ཡ་
ཡོད་པས་རིམ་པ་བཞིན་དུ་ཨང་
་བཞིན་དུ་ཨང་གཉིས་པ་དང་གསུམ་པ་ཟིན་ཡོད།
ད་ལྟ་ཀྲུང་གོའི་མི་རིགས་ང་དྲུག་གིས་སྐད་རིགས 1 3 ༥)སྤྱོད་ཀྱིན་ཡོད་ཅིང་དེ་
ལས་མི་ཁྲི་གཅིག་མ་གཏོགས་པས་སྤྱོད་བཞིན་མེད་པས་ཕྱེད་ཀ་ཟིན་ཡོད། དེ་དག་གི་ཁྲོད་
ན་སྐད་རིགས་འཇིག་བཞིན་པ་མང་བོ་ཞིག་ཡོད་དེ་དཔེར་ན། ན་ཞི་མི་རིགས་ཀྱི་བྱིས་པ་
རྣམས་ཀྱིས་ན་ཞིའི་སྐད་གཏན་ནས་སྦྱོང་བཞིན་མེད་པས་སྐད་རིགས་འཇིག་པའི་ཉེན་ཁ་
འདས་པའི་ལོ་
ནོ 1 47
238



8
གངས་སེང་འཚོལ་བ།
ཆེན་པོར་གནས་ཡོད་ལ་འདི་ལྟ་བུའི་ཉེན་ཁ་སླེབས་པའི་མི་རིགས་བརྒྱ་ལ་ཉེ་བ་ཡོད་ཟེར།
འབྲེལ་ཡོད་ཡིག་ཆ་ལྟར་ཀྲུང་གོའི་གྲངས་ཉུང་མི་རིགས་ལས་མི་ གྲ ག ས་
ཁྲི 1txt) ཡོད་པའི་མན་ཇུའི་རིགས་ལས་ད་ལྟ་རང་གི་སྐད་རིགས་གོ་བ་མི་བརྒྱ་ལས་མེད་ལ།
ལོ་ལོན་ལྔ་བཅུ་མ་གཏོགས་མན་ཇུའི་སྐད་ཤེས་མཁན་མེད། ཞན་ཏོའི་སྐད་ཆ་སྤྱོད་
མཁན་མི་བརྒྱ་ཡས་མས་མ་གཏོགས་མེད། ཧི་ཀྲིག་རིགས་ལ་མཚོན་ནས་བཤད་ན་མི་
རིགས་རང་གི་སྐད་ཆ་ཤེས་མཁན་ལོ་དྲུག་བཅུ་ཡན་གྱི་ལོ་ལོན་འགའ་མ་གཏོགས་ལུས་
མེད། མུ་ལོའི་སྐད་ཤེས་མཁན་ཁོ་ཚོའི་མི་རིགས་ལས་ལོ་བརྒྱད་ཅུ་ལོན་པ་དག་མ་གཏོགས་
མེད་པས་སྐད་རིགས་འདི་དག་ནི་དོན་གྱིས་ཉམས་ཟིན་པ་རེད།
སྐད་རིགས་འཇིག་པར་རྒྱུ་རྐྱེན་གཙོ་བོ་གཉིས་ཡོད་དེ་གཅིག་ནི་སྐད་རིགས་སྤྱོད་
མཁན་གྱི་མི་རིགས་དེ་རྩ་མེད་དུ་འགྲོ་བ་དང་། གཅིག་ནི་མི་རིགས་དེས་རང་གི་སྐད་
རིགས་དོར་ནས་སྐད་རིགས་གཞན་ཞིག་དང་ལེན་བྱས་པ་དེ་རེད། དེ་ལྟར་མི་རིགས་ཤིག་
རྩ་མེད་དུ་འགྲོ་བའི་གནས་ཚུལ་འབྱུང་དཀའ་ན་ཡང་། རང་གི་སྐད་རིགས་དོར་ནས་
གཞན་པའི་སྐད་རིགས་དང་ལེན་བྱེད་པ་ནི་ད་ལྟའི་མི་རིགས་ཁག་གི་སྐད་རིགས་ཉམས་
པའི་རྒྱུ་རྐྱེན་གཙོ་བོ་ཞིག་ཡིན་ལ། མ་འོངས་པར་སྐད་རིགས་ཉམས་པའི་རྒྱུ་རྐྱེན་གཙོ་བོ་
ཞིག་ཀྱང་རེད། གལ་ཏེ་མི་རིགས་ཤིག་གི་སྐད་ཡིག་ཉམས་སོང་ན་མི་རིགས་ཀྱི་ལོ་རྒྱུས་རྩ་
མེད་དུ་བུད་འགྲོ་ལ་མི་རིགས་ཞེས་པ་ཡང་རྩ་
ང་རྩ་མེད་དུ་བུད་འགྲོ་བས།
བས། རིན་ཐང་བྲལ་བའི་
རིག་གནས་མང་བོ་ཡང་དེ་དང་བསྟུན་ནས་རྩ་མེད་དུ་འགྲོ་ངེས་རེད།
དེ་བས་ནུབ་ཕྱོགས་རྒྱལ་ཁབ་ཀྱི་སྐད་ཆའི་ཐོབ་ཐང་ནི་མིའི་ཐོབ་ཐང་གི་གྲུབ་ཆ་
ཞིག་ཏུ་ཁྲིམས་ལུགས་ལས་གཏན་ལ་ཕབ་ཡོད། རྒྱལ་ཁང་མང་བོ་ཞིག་གིས་སྐད་ཆའི་སྲུང་
སྐྱོབ་ཀྱི་ཁྲིམས་ཡིག་བཟོས་ཡོད། 1990 ལོར་ཨ་རིའི་སྲིད་འཛིན་པུ་ཧྲིས་ཨ་རིའི་སྔོན་མའི་
ཡུལ་མིའི་སྐད་ཆའི་ཁྲིམས་ཡིག་ལ་མིང་རྟགས་བཀོད། དེ་ནི་ཨ་རིའི་སྲིད་གཞུང་གིས་སྔོན་
ནས་སྡོད་པའི་མི་རིགས་ཀྱི་སྐད་ཡིག་སྲུང་སྐྱོབ་བྱེད་པའི་ཁྲིམས་ལུགས་གལ་ཆེན་ཞིག་རེད།
དེ་ནས་སྔོན་ནས་སྡོད་པའི་མིའི་སྐད་ཆ་ལ་ཁྲིམས་ལུགས་ཀྱི་སྟེང་ནས་རྒྱབ་སྐྱོར་བྱས་པ་
ཞིག་རེད།
དེ་བཞིན་ནུབ་ཕྱོགས་ཀྱི་རྒྱལ་ཁབ་སོ་སོ་ནས་མི་རིགས་ཀྱི་ཕ་སྐད་སྲུང་སྐྱོབ་བྱེད་པ་
239



ཤེས་རབ་ཀྱི་ཚོམས།
དེ་གལ་ཆེ་བོ་ཞིག་ཏུ་བརྩིས་ནས་མི་སྒེར་དང་སྲིད་གཞུང་གང་གིས་དོ་སྣང་ཆེན་པོ་བྱེད་
བཞིན་ཡོད་པ་རེད། དེ་བས་མི་རིགས་ཤིག་ལ་སྲུང་སྐྱོབ་བྱས་པ་རེད་ལ། རི ག་གཞུང་ཞིག་
ལ་སྲུང་སྐྱོབ་བྱས་པའང་རེད། ཡི་ཐེ་མི་རིགས་ཀྱིས་ཁོ་ཚོའི་སྐད་ཡིག་སླར་གསོ་བྱེད་པ་ནི་
མི་རིགས་ཀྱི་མཐུན་སྒྲིལ་དང་སྟོབས་ཤུགས་ལ་འབྲེལ་བ་ཡོད་པའི་ངོས་འཛིན་བྱེད་ཀྱིན་
ཡོད་འདུག
ཡོ་རོབ་གླིང་གི་རྒྱལ་ཁབ་དག་གི་ཁྲིམས་ལུགས་ཀྱི་དམིགས་ཡུལ་གཙོ་བོ་ཞིག་ནི་ཡོ་
རོབ་གླིང་གི་རིག་གནས་ཀྱི་ཁྱད་ནོར་དང་སྲོལ་རྒྱུན་སྲུང་སྐྱོབ་བྱེད་པ་དེ་ཡིན་ཟེར། དེ་བས་
གྲངས་ཉུང་མི་རིགས་ཀྱི་སྐད་ཡིག་དག་ལ་སྲུང་སྐྱོབ་བླ་ན་མེད་པ་ཞིག་བྱ་ཐུབ་པ་རེད།
དེ་བཞིན་ད་ལྟ་རྒྱལ་ཁབ་མང་ཆེ་བ་ཞིག་གིས་སྐད་ཡིག་སྲུང་སྐྱོབ་འདི་རྩ་ཁྲིམས་སུ་
གཏན་ལ་ཕབ་ཅིང་འབེབ་བཞིན་ཡོད་དེ། སྐད་ཡིག་གི་ཁྲིམས་ལུགས་ཁྲིམས་ལུགས་གཞན་
ལས་ལོགས་སུ་བཀོད་ནས་བཟོས་ཡོད་པ་རེད། དེ་ནི་མི་རིགས་སྐད་ཡིག་སྲུང་སྐྱོབ་བྱེད་
པའི་གོ་རིམ་གསར་བ་ཞིག་ཏུ་སླེབས་པ་གསལ་བོར་མཚོན་པ་རེད། ཁོ་ཚོས་ཁྲིམས་ལུགས་
བཟོས་ནས་བཙན་གྱིས་སྐད་ཡིག་ལ་སྲུང་སྐྱོབ་བྱེད་དུ་འཇུག་པ་རེད།
མི་རིགས་ཀྱི་ངོས་ནས་ཀྱང་རང་གི་ཕ་སྐད་ལ་སྲུང་སྐྱོབ་བྱེད་པ་དང་ཉམས་པ་སླར་
གསོ་བྱེད་པ་དང་མི་ཉམས་པ་གོང་དུ་སྤེལ་བར་བརྩོན་པ་རྒྱ་ཆེན་པོ་གནང་བཞིན་ཡོད་པ་
རེད། དཔེར་ན་ཉམས་ཟིན་པའི་ཡི་ཐེའི་མི་རིགས་ཀྱི་སྐད་ཆ་སླར་གསོ་བྱས་པ་དང་། ད་ལྟ་
དེ་གོང་སྤེལ་དུ་གཏོང་བཞིན་ཡོད་པ་རེད།
མི་སྒེར་གྱི་ངོས་ནས་ཀྱང་མི་རིགས་རང་གི་སྐད་ཡིག་སྲུང་སྐྱོབ་བྱེད་པ་གནད་ཆེ་
སར་བཞག་ཡོད་ཅིང་། རྒྱ་མི་ཞིག་གིས་བྲིས་པའི་རྩོམ་ཡིག་ལས། ནུབ་ཕྱོགས་ཀྱི་མི་རིགས་
མང་བོ་འདུས་པའི་སར། མི་རིགས་རང་རང་
རང་རང་གི་སྐད་དང་ཡི་གེ་གཞན་ལ་ཁྲིད་པ་དེ་མི་རེ་
རེའི་འོས་འགན་ཞིག་ཏུ་བསམ་ཡོད་ཟེར། དེ་བས་རང་གི་སྐད་ཡིག་ཁྲིད་པའི་སློབ་མ་
འཕྲོག་རེས་བྱེད་པའི་གནས་ཚུལ་ནི་ཚེས་རྒྱུན་ལྡན་ཞིག་རེད་ཟེར་
ལོར་དབྱིན་ཇིའི་རྒྱལ་ཁབ་ནས་འཇིག་ཉེ་བའི་སྐད་ཡིག་གི་ཐེབས་རྩ་ཚོགས་
པ་ཞིག་བསྐྲུན་ནས་སྐད་ཡིག་སྐྱོབ་པའི་ཆེད་བརྩོན་བཞིན་ཡོད། དེ་བཞིན་ཨ་རི་ན་ཡང
འཇིག་ཉེ་བའི་སྐད་ཡིག་ཐེབས་རྩ་ཚོགས་པ་བཙུགས་ཡོད། ད་ལྟ་འཛམ་གླིང་ན་འཇིག་ཉེ་
19} 5
240



གངས་སེང་འཚོལ་བ།
བའི་སྐད་ཡིག་ཐེབས་རྩ་ཚོགས་པ་མང་བོ་ཞིག་ཡོད་པར་བཤད་ཅིང་། དབྱིན་ཇིའི་ཕྱུག་པོ་
ཆེན་པོ་ལིའི་བྷད་ཐི་ར་སུང་ཉེ་རབས་འདིར་དབྱིན་ཇིའི་སྒོར་མོ་ཁྲི་སྟོང་གཉིས་འཛམ་
གླིང་དུ་སྐད་ཡིག་ཉམས་པ་སླར་གསོའི་ཕྱོགས་ལ་ཕུལ་བ་དང་། ཕྱོགས་གང་ཐད་ནས་སྐད་
ཡིག་ཉམས་པ་སླར་གསོའི་ཆེད་དུ་བརྩོན་པ་རྒྱ་ཆེན་མོ་བརྟེན་བཞིན་ཡོད་པ་རེད།
1999 ལོའི་ཟླ 1] པར་མཉམ་འབྲེལ་རྒྱལ་ཚོགས་རིག་དངོས་ཚན་ ཁ ག་
གིས 20 (0 ལོ་ནས། ཟླ 2 པའི་ཚེས 21ཉིན་འཛམ་གླིང་གི་ཕ་སྐད་དུས་ཆེན་དུ་གཏན་
འབེབ་བྱས་ནས་ཕ་སྐད་བཀོལ་སྤྱོད་བྱེད་པ་དང་སྐད་ཆ་དང་རིག་གནས་སྣ་ཚང་སྲུང་
སྐྱོབ་བྱེད་པའི་གཏན་ལ་ཕབ་ནས་ཉིན་འདིར་ཕ་སྐད་ཀྱི་བྱ་འགུལ་སྤེལ་བའི་ལས་འགུལ་
སྤེལ། ལོ་རེ་བཞིན་ཕ་སྐད་ཀྱི་ཚོགས་འདུ་འཚོགས་བཞིན་ཡོད་ཅིང་རྒྱལ་སྤྱིའི་རང་བཞིན་
གྱི་ཕ་སྐད་སྲུང་སྐྱོབ་ཀྱི་ལས་འགུལ་འཛམ་གླིང་གི་ས་ཆ་སོ་སོ་ནས་སྤེལ་བཞིན་ཡོད་པ་རེད།
ཉིན་མོ་འདི་གཏན་འཁེལ་བྱས་པ་ནས་ཕ་སྐད་སྲུང་སྐྱོབ་ཀྱི་ལས་འགུལ་རབས་
དང་རིམ་པ་སྤེལ་བཞིན་ཡོད་ཅིང་། ད་ལྟ་མཉམ་འབྲེལ་རྒྱལ་ཚོགས་ཀྱི་རིག་གནས་ཚན་
རིག་ཚོགས་པས་མི་རིགས་ཀྱི་སྐད་ཡིག་ནི་མི་རིགས་ཀྱི་ཐོབ་ཐང་དང་རིག་གནས་ཀྱི་
འབྱུང་བའི་སྤྱི་ཚོགས་ཀྱི་ནུས་པ་ཞིག་ཏུ་བཟུང་ཡོད་ལ། འཛམ་གླིང་རིག་གནས་སྣ་མང་
བོའི་གསལ་བསྒྲགས་ལ་གྲོས་ཆོད་བྱུང་བ་དང་། ལྷག་པར་མཉམ་འབྲེལ་རྒྱལ་ཚོགས་ཀྱི་
སློབ་གསོ་ཚན་རིག་རིག་གནས་ཀྱི་ཁྲིམས་ལུགས་གཏན་ལ་ཕབ་ནས་མ་འོངས་པར་སྐད་
ཡིག་ལ་སྲུང་སྐྱོབ་བྱེད་པ་ནི་ཁ་ཕྱོགས་ཀྱི་གཙོ་བོ་ཞིག་ཏུ་བཟུང་ཡོད་པ་རེད།
མཉམ་འབྲེལ་རྒྱལ་ཚོགས་ཀྱི་སློབ་གསོ་ཚན་རིག་རིག་གནས་རྩ་འཛུགས་ཀྱིས་ལོ་
བཞིན་དུ་སྐད་ཡིག་གི་ཚོགས་འདུ་ཚོགས་བཞིན་ཡོད་ཅིང་། 2003 ལོར་པ་ལི་ནས་ཚོགས་
དུས་རྒྱལ་ཁབ་བཞི་བཅུ་ནས་ཡོང་བའི་ཆེད་ལ༔
་ལས་མཁས་པ་དང་སྐད་ཡིག་འཇིག་ཉེན་
ཐེབས་རྩ་ཚོགས་པ་བཅས་ཀྱི་མི་སྣ་དྲུག་ཅུ་ལྷག་ཡོད་པས། སྐད་ཡིག་གི་འཇིག་ཉེན་འདི་
འཛམ་གླིང་གི་ཐུགས་ཁུར་བྱ་དགོས་པའི་གནད་དོན་ཞིག་ལ་ཆགས་འདུ་ག
ད་ལོའི་ཟླ་ ༦ ཚེས༔ 7
6 ཚེས 17 ཉིན་འཛམ་གླིང་གི་ཕ་སྐད་ཀྱི་ཚོགས་འདུ་དེ་ནང་སོག་ནས་
ཚོགས། ཐེངས་འདིའི་ཚོགས་འདུར་ཕ་སྐད་སྲུང་སྐྱོབ་དང་ཤེས་རིག་རྒྱུན་འཛིན་ཞེས་པའི་
འབོད་སྐུལ་གྱི་ཁ་གཡང་སྒྲོག་ཅིང་། ཚོགས་འདུ་འདི་ནས “ཕ་སྐད་ལ་དུང་ཞིང་། ཕ་
}
241



ཤེས་རབ་ཀྱི་ཚོམས།
ལ་སྲུང་སྐྱོབ། ཕ་སྐད་ལ་རྒྱུན་འཛིན'” བྱ་དགོས་ཞེས་ཀུན་ལ་བསྒྲགས།
འདི་ནི་བདག་གིས་གཏམ་རྒྱུད་ཅིག་བཤད། གཏམ་རྒྱུད་འདི་ནི་ཡེ་ཐེ་མི་རིགས་ཀྱི་
རང་གི་སྐད་ཆ་སླར་གསོ་བྱས་པའི་ཚུལ་རེད། སྤྱི་ལོའི་སྔོན་གྱི་ལོ 70 པའི་ནང་དུ་རོ་མའི་མི་
ཡིས་ཡེ་ཐེ་མི་རིགས་ཀྱི་གྲོང་ཁྱེར་ཡེ་ལོ་ས་ལན་བ
ས་ལན་བཅོམ་པས་ཡེ་ཐེ་མི་དག་འཛམ་གླིང་གི་
ཕྱོགས་སོ་སོར་འཁྱམ། ཁོ་ཚོའི་སྐད་ཆ་ཉམས་ནས་ལོ་སྟོང་ཕྲག་གཉིས་ལྷག་འདས། དབྱི་སི་
རལ་རྒྱལ་ཁབ་སླར་གསོ་བྱས་པ་ནས་ཁོ་ཚོའི་སྐད་རིགས་ཀྱང་སླར་གསོ་བྱས། འདི་ནི་
འཛམ་གླིང་གི་སྐད་ཡིག་ལོ་རྒྱུས་ཁྲོད་དུ་ཆེས་ངོ་མཚར་བའི་དོན་ཞིག་ཡིན་པ་སུས་ཀྱང་
ཁས་ལེན་
ལོ་རབས་བཅུ་དགུ་བའི་དུས་དཀྱིལ་ཡི་ཐེ་མི་ན་གཞོན་ཞིག་གིས་འདི་ཉིད་སླར་
གསོ་བྱས་པ་ཡིན་ཏེ། ཨེད་ལེ་ཙི་པུན་ལེ་ཧོ་ད་ཞེས་པས་སླར་གསོ་བྱས། ཁོའི་མིང་གི་དོན་ནི་
ཡི་ཐེ་བའི་བུ་ཕྲུག་ཅེས་པ་སྟེ། 1879
1 8 79 ལོར་ཁོས་རྩོམ་ཡིག་སྤེལ་ཏེ་མིག་སྔའི་འཇིག་རྟེན་གྱི་
གཅིག་འགྱུར་རྐྱེན་ལས་ཡེ་ཐེ་མི་རིགས་ཀྱི་གནད་དོན་ཆེན་པོ་ཞིག་ནི་ཐུན་མོང་གི་སྐད་ཆ་
དང་ཐུན་མོང་གི་ཁྱིམ་གཞིས་ནི་ཡེ་ཐེ་མི་རིགས་འཇིག་རྟེན་དུ་གསོན་པའི་ཆ་རྐྱེན་ཆེན་པོ་
ཞིག་རེད་ཟེར། དེ་བས་ཡེ་ཐེ་མི་རིགས་འཇིག་རྟེན་འདིར་གནས་པའི་ཆེད་དུ་ཡེ་ཐེ་མི་
རིགས་ཀྱིས་ཡང་བསྐྱར་ཞི་པོ་ལེའི་སྐད་ཆ་བཤད་དགོས་ཟེར།
ཡེ་ཧོ་ད་ཡིས་ཡེ་ཐེ་མི་རིགས་དང་འཕྲད་དུས་ངེས་པར་ཞི་པུ་ལེའི་སྐད་ཆ་བཤད་
དགོས་པར་ཐག་བཅད། ཁོའི་བྱིས་པ་ནི་ལོ 20 00 རྗེས་ཀྱི་ཞི་པུ་ལེའི་སྐད་རང་
ད་རང་གི་ཕ་སྐད་
དུ་སྤྱོད་པའི་བྱིས་པའི་ཐོག་མར་གྱུར། 1 88 ༣ ལོར་ཁོས་རེས་གཟའ་ཚགས་པར་ཞིག་གཉེར་
ནས་རང་གི་བསམ་བློ་དྲིལ་སྒྲོག་བྱས། དེ་དང་མཉམ་དུ་གནའ་བོའི་ཡི་གེ་འདིར་ཚེ་སྲོག་
གསར་བ་ཞིག་རྒྱས་ཐུབ་པའི་བདེན་དཔང་དུ་ཁོས་ཚིག་མཛོད་ཅིག་བསྒྲིགས་ནས་ཚིག་
ཕུན་སུམ་ཚོགས་པར་གཏོང་བར་ནུས་པ་བཏོན། ལོའི་ཟླ་བཅུ་གཉིས་པར་ཁོས་ཞི་
པུ་ལེའི་སྐད་རིགས་ཨུ་ཡོན་ལྷན་ཁང ད་ལྟའི་ཞི་པུ་ལེའི་སྐད་ཞིབ་འཇུག་ཁངབཙུགས་ཏེ་
ལས་རིགས་འདི་དར་རྒྱས་སུ་བཏང་།
རྗེས་སུ་ཡེ་ཧུད་ཏེས་སྐད་རིགས་འདི་སྤྱད་པར་རང་དང་འདོད་བློ་གཅིག་ང་འི་མི་
སྐོར་ཅིག་རྙེད་ཅིང་ཁོ་ཚོས་རང་ཉིད་ཀྱིས་ཞི་པུ་ལེའི་སྐད་ཡིག་བཀོལ་སྤྱོད་པ་བྱེད་པ་མ་
1 89 O
242



གངས་སེང་འཚོལ་བ།
ཟད། རང་གི་བུ་ཕྲུག་དག་གིས་ཀྱང་སྐད་འདི་ཕ་སྐད་དུ་བཟུང་ནས་སློབ་དགོས་རྒྱུན་
འཁྱོངས་བྱས་པས། པ་ལི་སི་ཐན་གྱི་ཡུ་ཐེ་སློབ་གྲྭ་ཚང་མས་སྐད་རིགས་འདི་ཁྲིད་པ་མ་
ཟད། ཆོས་ལུགས་ཀྱང་སྐད་རིགས་འདི་སྤྱད་ནས་བཤད་པས་ཡུ་ཐེ་མི་རིགས་ལ་
ལ་ ཤུགས་
རྐྱེན་ཟབ་མོ་ཐེབས་ཏེ། མི་མང་བོ་ཞིག་གིས་སྤྲོ་དགའི་ངང་རང་གིས་བྱིས་པ་སྐད་རིགས་
འདི་སྦྱོང་དུ་བཅུག
ཐོག་མའི་སློབ་གསོའི་དུས་འདིར་ཞི་པུ་ལེའི་སྐད་རིགས་སློབ་པའི་དཀའ་ངལ་ནི་
གཞན་གྱི་བློ་ཡུལ་ལས་འདས་པ་ཞིག་སྟེ། སྐབས་དེའི་དགེ་རྒན་ཞིག་གིས། ང་ཚོ་ལྐུགས་པ
ཇི་བཞིན་ད་མ་དིག་ཅིག་ཡིན་ལ། ལག་པ་དང་མིག་གིས་བརྡ་བྱས་ནས་མ་གཏོགས་རོགས་
བྱེད་མི་ཐུབ། ལས་འདིའི་དཀའ་ངལ་འདི་ནི་བློ་ཡུལ་ལས་འདས་ཤིང་རྗོད་ཐབས་བྲལ་བ་
ཞིག་གོ་ཞེས་བཤད་པ་ནང་བཞིན་རེད།
དཀའ་སྡུག་གང་མང་བརྒྱུད་ནས་འཛམ་གླིང་འཁྲུག་ཆེན་དང་བོའི་དུས་ལ་སླེབས་
དུས། པ་ལི་སི་ཐན་གྱིས་བྱིས་གཉོར་ཁང་ཚང་མས་ཞི་པུ་ལེའི་སྐད་སྤྱོད་པ་མ་ཟད། སློབ་གྲྭ་
ཆུང་འབྲིང་དང་ཆེད་ལས་སློབ་གྲྭ6 ༣ ལ་སླེབས།
རྗེས་སུ་སློབ་གྲྭར་འཇུག་པའི་བྱིས་པ་ཚོས་རང་ཉིད་ཞི་པུ་ལེའི་སྐད་རིགས་ཀྱི་སྲུང་
སྐྱོབ་བྱེད་མཁན་དུ་བསམ་ཞིང་། མི་ཞིག་གིས་བུ་མོ་ཆུང་ཆུང་ཞིག་གི་ལག་ནས་རྩེད་ཆས་
བྱིས་པ་འཕྲོག་པར་སློབ་གྲྭ་ཞུགས་ནས་ཟླ་གཅིག་ལས་འདས་མེད་པའི་བུ་མོ་དེ་ཧ་ལས་
ནས་མི་དེའི་ལྭ་བའི་བཟུང་ནས་ཞི་པུ་ལེའི་སྐད་ཀྱིས་ངར་བྱིན། ངར་བྱིན། ཞེས་ཀུ་ཅོ་
བཏོན། མི་དེས་མ་ཤེས་ཁུལ་གྱིས་ཁྱོད་ཀྱིས་ཅི་ཞིག་བྱེད་ཀྱིན་ཡོད་ཅེས་དྲིས། ཡིན་ན་ཡང་།
བུ་མོ་དེས་མུ་མཐུད་དུ་ཞི་པུ་ལེའི་སྐད་བཤད་དེ། མོས་ཞི་པུ་ལེའི་སྐད་དོར་
དོར་བ་ལས་རང་གི་
རྩེད་ཆས་དོར་བར་འདོད་པ་རེད།
འཛམ་གླིང་འཁྲུག་ཆེན་གཉིས་པའི་སྔོན་དུ། འཇར་མན་གྱི་ཡུ་ཐེའི་དགེ་རྩའི་
ཚོགས་པས་ཧེད་ཧྥ་གྲོང་ཁྱེར་དུ་ལག་རྩལ་སློབ་གྲྭ་ཞིག་བསྐྲུན། (རྗེས་ཀྱི་ཧེད་ཧྭའི་བཟོ་ལས་
སློབ་ཆེན་ཡིན) འཆར་འགོད་པས་འཇར་མན་གྱི་སྐད་ནི་འཛམ་གླིང་གི་ཁས་ལེན་པའི་
སྐད་ཡིན་པས་སློབ་གླིང་གསར་བ་འདིས་སློབ་ཁྲིད་བྱེད་དུས་འཇར་སྐད་སྤྱོད་རྩིས་བྱས།
གནས་ཚུལ་འདི་ཤེས་རྗེས། པ་ལི་སི་ཐན་ས་ཁུལ་གྱི་ཡུ་ཐེ་མིས་ཁྲོམ་སྐོར་དང་ལས་མཚམས་
243



ཤེས་རབ་ཀྱི་ཚོམས།
འཇོག་པ།སློབ་མཚམས་འཇོག་པ། ངོ་རྒོལ་འདུ་ཚོགས་བསྡུས་པ། སློབ་མགོ་རྩོམ་པའི་
དགའ་སྟོན་རྗེས་སུ་བསྣུར་བ་སོགས་བྱས་ཤིང་། དེ་དང་མཉམ་དུ་སློབ་གྲྭ་གཞན་པས་ཀྱང་
ཞི་པུ་ལེའི་སྐད་ཀྱིས་སློབ་ཚན་ཡོད་ཚད་ཁྲིད། འཛམ་གླིང་འཁྲུག་ཆེན་གཉིས་པའི་མཇུག་
ལ་སླེབས་དུས་ཞི་པུ་ལེའི་སྐད་ནི་ལག་རྩལ་སློབ་གྲྭའི་སློབ་ཁྲིད་བྱེད་སྤྱད་ཉག་གཅིག་ཏུ་
གྱུར། དེ་ལྟར་ཞི་པུ་ལེའི་སྐད་སྤྱོད་པའི་ཁྱིམ་རབས་དང་བོ་ཡང་བྱུང་བ་རེད། 192 5 ཞི་པུ་
ལེའི་སློབ་གྲྭ་ཆེན་མོ་བཙུགས་པ་ལས་མི་རིགས་འདིའི་དོན་ཆེན་བསྒྲུབས་པ་རེད།
19 1 6 ནས 1917 ལོའི་བར་དུ་བསྡོམས་རྩིས་བྱས་པ་ལྟར་ན། པ་ལི་སི་ཐན་ས་
ཁུལ་གྱིས་ཡུ་ཐེ་མི་ཁྲི 8. 5 ཁྲོད་དུ་ཁྲི༣ 4 ཞི་པུ་ལེའི་སྐད་སྐད་རིགས་དང་བོའམ་
པ་རྒྱུན་
སྤྱོད་ཀྱི་སྐད་ཆ་བྱས་ཡོད། དེ་ལས་ཀྱང་དོན་སྙིང་ཆེ་བ་ཞིག་ནི་དེ་ནང་དུ་ཞིང་ལས་ཀྱི་སྡེ་བ་
དང་ཐེ་ལ་བེ་ཧྲི་གྲོང་ཁྱེར་གྱི་བྱིས་པའི་བརྒྱ་ཆའི་དོན་ལྔས་དང་དར་མ་བརྒྱ་ཆའི་སོ་གསུམ་
གྱིས་ཞི་པུ་ལའི་སྐད་བཤད་པས། ཞི་པུ་ལེའི་སྐད་རྒྱུན་འཁྱོངས་པར་ཁག་ཐེག་བྱས་འདུག
1923ལོའི་ཟླ ༡ བའི་ཚེས 29 ཉིན་གནས་དེ་བདག་སྐྱོང་གི་འགན་བཞེས་པའི་
དབྱིན་ཇིའི་སྲིད་གཞུང་གིས་ཞི་པུ་ལེའི་སྐད་ཁས་བླངས་ཤིང་ཨ་རབ་ཀྱི་སྐད་དང་། དབྱིན་
སྐད། ཞི་པུ་ལེའི་སྐད་ས་དེའི་སྲིད་གཞུང་གི་སྐད་དུ་ཁས་བླངས་པ་རེད། 1948 ལོར་དབྱི་
སྲིད་རལ་གྱི་རྒྱལ་ཁབ་བཙུགས་ནས་ཕྱོགས་གང་མང་ནས་འཐབ་རྩོད་བྱས་ཏེ་གནས་སྤོར་
བའི་མི་གྲངས་སྔོན་གྱི་སྡོད་མང་ལས་ཆེས་ཆེར་བརྒལ་ན་ཡང་ཞི་པུ་ལེའི་སྐད་ཀྱི་གནས་
སྟངས་ལ་འགྱུར་བ་གང་ཡང་ཐེབས་མེད་པ་རེད།
དེ་བས་ང་ཚོས་ཡུ་ ཐེ་མི་རིགས་ལ་སློབ་སྦྱོང་བྱས་ན་རང་གི་སྐད་དང་ཡི་ གེ་དང་
རང་གི་སྲོག་དང་མཉམ་དུ་གཅེས་སྲུང་བྱ་རྒྱུ་ནི་གངས་ཅན་བོད་པ། ཤ་གཟན་གདོང་
དམར་དག་གི་སྙིང་དུ་འཛིན་དགོས་པའི་དམ་བཅའ་ཡིན་ནོ། །
2444



གངས་སེང་འཚོལ་བ།
མི་རིགས་ཀྱི་སྐད་ཡིག་ལ་སྲུང་སྐྱོབ་བྱེད་མིན་ནི་མི་རང་གི་སྙིང་ན་
རུས་པ་ཡོད་མེད་ལ་ཐུག་ཡོད།
མི་རིགས་ཤིག་འཇིག་རྟེན་དུ་གསོན་དགོས་ན་དེའི་སྲོག་རྩ་རིག་གནས་ཡིན་ཏེ།
རིག་གནས་བོར་ན་མི་རིགས་དེའི་སྲོག་རྩ་བོར་ཞིང་། མི་རིགས་ཀྱི་རིག་གནས་ཉམས་ན་མི་
རིགས་དེ་ཉམས་པ་རེད། དེ་བས་མི་རིགས་ཀྱི་སྐད་དང་ཡི་གེ་ནི་མི་རིགས་ཀྱི་རིག་གནས་
ཀྱི་གཞི་མ་ཡིན་པས་མི་རིགས་དེའི་སྐད་དང་ཡི་གེ་ཉམས་པ་ནི་མི་རིགས་དེ་ཉམས་པའི་སྔ་
ལྟས་རེད།
20X9 ལོར་མཉམ་འབྲེལ་རྒྱལ་ཚོགས་ཀྱི་རི ག་གནས་ཚན་རིག་སློབ་གསོ་རྩ་
འཛུགས་ཀྱིས་བསྒྲགས་པ་ལྟར་ན། སྤྱིར་ན་འཛམ་གླིང་ན་སྐད་རིགས་བདུན་སྟོང་ཙམ་
ཡོད་པ་ལས། ཆིག་སྟོང་ལྷག་དུས་རབས་སྔོན་མར་ཉམས་ཟིན་པས་ད་ལྟ་ཡོད་པའི་དྲུག་
སྟོང་ལས་མེད་ཀྱང་། དེའི་ཕྱེད་ཀའི་ཡན་འཇིག་པའི་ཉེན་ཁའི་ཁྲོད་དུ་གནས་ཤིང་། ཕལ་
ཆེར་གཟའ་འཁོར་གཉིས་ནང་དུ་སྐད་རིགས་གཅིག་འཇིག་གིན་འདུག་ཟེར། སྐད་རིགས་
འདི་དག་ལས་བརྒྱ་ཆའི་བརྒྱད་ཅུ་ནས་དགུ་བཅུ་མ་འོངས་པའི་ལོ་ཉིས་བརྒྱའི་ནང་དུ་རྩ་
མེད་དུ་འགྲོ་ངེས་རེད་ཟེར།
དེ་ལྟར་མི་རིགས་ཀྱི་སྐད་ཡིག་ཉམས་ན་མི་རིགས་དེ་ཉམས་པ་ཡིན་ལ། གལ་ཏེ་
སྐད་ཡིག་མི་བསན
སམ་མཁན་ཞིག་ཡིན་ན་མི་རིགས་ཀྱི་བདེ་སྡུག་དང་མདུན་ལམ་བསམ་
མཁན་ཞིག་གཏན་ནས་ཡིན་མི་སྲིད། མི་རིགས་ཀྱི་སྐད་དང་ཡི་གེ་བོར་ནས་བསམ་མཁན་
ཞིག་ཡིན་ན་དེ་ནི་ལྕེབས་ ཐག་སྐེ་ལ་གྱོན་ནས་མི་རིགས་བསྐྱབ་དགོས་ཟེར་མཁན་ཞིག་
ཡིན་སྲིད་།
ང་ཚོས་རང་སྟེང་ལ་བསམ་བློ་ཞིག་བཏང་ན་ང་ཚོའི་མི་རིགས་འདིའི་སྐད་དང་ཡི་
གེ་ཡང་ངེས་པར་སྲུང་སྐྱོབ་བྱ་དགོས་ཏེ། བོད་ཀྱི་ས་ཆ་སྐོར་ཞིག་གིས་ཡུལ་མི་རྣམས་ཀྱིས་
94
245



ཤེས་རབ་ཀྱི་ཚོམས།
ཕ་སྐད་བརྗེད་ཅིང་། བོད་མི་སྐོར་ཞིག་གིས་ད་ལྟ་རང་ཉིད་བོད་ཡིན་པ་ཡང་ཤེས་ཀྱིན་
མེད།ད་དུང་ས་ཆ་སྐོར་ཞིག་ན་ཉམས་བཞིན་པའི་གནས་ཚུལ་ཤིན་ཏུ་ཚབས་ཆེ། དེ་ནི་ང་
ཚོ་རང་ཉིད་ཀྱི་ལད་པ་སྟེ། ང་ཚོ་མི་རེ་རེས་ཀྱང་རང་གི་མི་རིགས་འདིར་གདོན་འོས་པའི་
ནུས་པ་ཞིག་བཏོན་མ་མྱོང་བ་དང༌། ལྷག་པར་བོད་ཀྱི་ཕ་མ་མང་བོ་ཞིག་གིས་རང་གི་བུ་
ཕྲུག་ལ་ཕ་སྐད་སྦྱོང་དུ་མི་འཇུག་ལ། ལས་བྱེད་པ་སྐོར་ཞིག་གིས་ཀྱང་རང་གི་སྐད་ཡིག་
དར་སྤེལ་ལ་དོ་སྣང་ཅི་ཡང་བྱེད་ཀྱིན་མེད། ཐ་ན་ང་ཚོ་མི་རེ་རེས་ཀྱང་སྐད་དང་ཡི་གེ་ལ་དོ་
སྣང་ཅི་ཡང་བྱེད་ཀྱིན་མི་འདུག དེ་ནི་མི་རིགས་ཀྱི་བུ་ཕྲུག་ཚོས་རང་ཉིད་མི་རིགས་ཀྱི་རྗེས་
རབས་པ་ཞིག་ཡིན་པའི་འགན་མ་འཁུར་བ་དང་ཕ་མ་ཚོས་རང་ཉིད་མི་རིགས་ཤིག་གི་ཕ་
མ་ཞིག་ཡིན་པའི་འགན་མ་འཁུར་བ་མ་ཟད། ལས་བྱེད་པ་ཚོས་རང་ཉིད་མི་རིགས་ཀྱི་ལས་
བྱེད་པ་ཞིག་ཡིན་པའི་འགན་མ་འཁུར་བ་ཞིག་རེད། མདོར་ན་ང་ཚོ་ཚང་མས་རང་ཉིད་མི་
རིགས་ཤིག་གི་རྗེས་རབས་པ་ཡིན་པའི་འགན་མ་འཁུར་བ་ཞིག་ཀྱང་རེད། དེ་ཡིས་རང་
ཉིད་སྙིང་ན་མི་རིགས་འདིར་དུང་ཞེན་ག་འདྲ་ཡོད་པ་གསལ་བོར་མཚོན་པ་རེད།
ང་ཚོས་ལོ་རྒྱུས་ཀྱི་དོན་དངོས་ལ་བསམ་ན་འདི་ལྟར་བཤད་ཆོག་སྟེ། བོད་སྐད་མ་
ཤེས་ན་བོད་མིན་ལ་བོད་ཡིག་མ་ཤེས་ན་བོད་ཕྱེད་ཀ་ལས་མིན། བོད་སྐད་གཙང་མ་ཞིག་
མ་ཤེས་ན་བོད་གཙང་མ་ཞིག་ཏུ་ནམ་ཡང་འགྱུར་མི་སྲིད། དེ་བས་ང་ཚོ་བོད་ངོ་མ་ཞིག་
བྱེད་པའི་ཆེད་དུ་བོད་སྐད་གཙང་མ་ཞིག་དང་ཡི་གེ་དག་མོ་ཞིག་སྦྱོང་དགོས་ལ། དེ་ལྟར་
བྱེད་མིན་ནི་རང་གི་ཁོག་ན་མི་རིགས་ཀྱི་སྙིང་གསོན་པོ་ཞིག་ཡོད་མེད་ལ་ཐུག་ཡོད།
མི་རིགས་ཀྱི་སྐད་ཡིག་ལ་སྦྱོང་དགོས་པ་ནི་མི་རེ་རེའི་སྟེང་དུ་བབས་པའི་འགན་
འཁུར་ཞིག་ཡིན། གལ་ཏེ་སྐད་དང་ཡི་གེ་བོར་ནས་མི་རིགས་ཀྱི་ལས་དོན་བསྒྲུབ་རྒྱུ་ཟེར་
མཁན་ཞིག་ཡིན་ན། དེ་ནི་མི་རིགས་ཀྱི་ལས་དོན་སྒྲུབ་མཁན་ཞིག་མ་ཡིན་པར་མི་རིགས་ལ་
གཏོར་བརླག་གཏོང་མཁན་ཞིག་རེད། མི་རིགས་ཀྱི་སྐད་དང་ཡི་གེ་ལ་གཏོར་བརླག་
གཏོང་མཁན་ཞིག་ཡིན་པས་དེ་རིགས་ལ་མི་རིགས་ཀྱི་ལ་རྒྱ་བཤད་པའི་ཐོབ་ཐང་གཏན་
ནས་མེད།
ང་ཚོས་ལ་རྒྱ་བཤད་མི་དགོས་ཏེ་མི་རིགས་ཀྱི་སྐད་ཡིག་ལ་གཅེས་སྤྲས་བྱས་ན་དེ་ནི་
ལ་རྒྱའི་ནང་གི་ལ་རྒྱ་རེད། ང་ཚོས་ཆེན་པོ་ཞིག་ལས་མི་དགོས་ཏེ་མི་རིགས་ཀྱི་སྲོག་རྩ་ལ་
246



ང་
གངས་སེང་འཚོལ་བ།
སྲུང་སྐྱོབ་བྱས་ན་དེ་ནི་སྲུང་སྐྱོབ་ནང་གི་སྲུང་སྐྱོབ་རེད། དེ་བས་མི་རིགས་ཀྱི་སྐད་དང་ཡི་
གེ་ལ་སྲུང་སྐྱོབ་བྱེད་མཁན་ནི་མི་རིགས་སྲུང་སྐྱོབ་བྱེད་མཁན་ཡིན་ལ་སྐད་ཡིག་ལ་གཏོར་
བརླག་གཏོང་མཁན་ནི་མི་རིགས་ཀྱི་ནང་རུལ་བ་རེད། གཏོར་བརླག་གཏོང་བའི་ཚད་
གཞིའང་མདའ་མདུང་གི་མཚོན་ཆ་བཟུང་བ་དེ་མ་ཡིན་པར་སྐད་དང་ཡི་གེ་རྩ་མེད་དུ་
གཏོང་པ་དེ་ཡིན་ནོ།
མདོར་ན་མི་རིགས་ཀྱི་སྲོག་རྩ་གཅོད་མིན་དེ་གཞན་ལ་རག་མ་ལས་པར་ང་ཚོ་རང་
ལ་ཐུག་ཡོད། ང་ཚོས་རང་ཉིད་བོད་མི་ཞིག་ཡིན་པའི་འོས་འགན་བསྒྲུབ་པའི་ཆེད་དུ་བོད་
ཀྱི་སྐད་ཡིག་སྦྱོང་དགོས་པ་ནི་སྨོས་མ་དགོས་པ་ཞིག་དང༌། མི་རིགས་ཀྱི་སྐད་ཡིག་ལ་སྲུང་
སྐྱོབ་བྱེད་མིན་ནི་མི་རང་གི་སྙིང་ན་རུས་པ་ཡོད་མེད་ལ་ཐུག་ཡོད། དེ་བས་ང་ཚོས་སྣ་
ཚོགས་བསྲེས་ནས་བ ཤད་པའི་ཤ་ཟ་འདྲེ་སྐད་འདི་མི་བཤད་པར་ཕ་སྐད་གཙང་མ་ཞིག་
བཤད་ཅིང་བོད་ཀྱི་རིག་གནས་ལ་སྙིང་ནས་གཅེས་པའི་མི་རབས་གཙང་མ་ཞིག་བྱ་རྒྱུ་
ཤེན་ཏུ་གལ་ཆེའོ། །
བསམ་ཚུལ་ཐར་ཐོར།
ཕ་མས་ཁྱོད་ལ་ཡོད་ཚད་སྒྲུབ་པའི་ནུས་པ་ཞིག་བྱིན་ཡོད་པས་གཞན་གྱིས་བསྒྲུབ་
ས་པ་ཐམས་ཅད་ཁྱོད་ཀྱིས་བསྒྲུབ་ནུས་ལ། གཞན་གྱིས་ཤེས་ཐུབ་པ་ཐམས་ཅད་ཀྱང་
ཁྱོད་ཀྱིས་ཤེས་ཐུབ། དེ་བས་ངས་ཁྱོད་རང་འཇིག་རྟེན་འདིར་ཆེས་ཕུལ་དུ་བྱུང་བའི་མི་
ཞིག་ཏུ་འགྱུར་བའི་རེ་བ་བྱས་ཡོད་ཅིང་། ཁྱོད་ཀྱི་མ་འོངས་པས་ཀྱང་ཁྱོད་རང་ཚེས་པ་ལ་དུ་
བྱུང་བའི་མི་ཞིག་ཏུ་འགྱུར་བའི་རེ་བ་བྱས་ཡོད།
རྟེའུ་བྲག་དྭ་ཕྲུག་སློབ་གྲྭ་ལ 20 1 ། 1 2 ཚེས 1 ལ་བྲིས།
གཞན་ལས་ཁྱད་པར་འཕགས་པའི་མི་ཞིག་ཏུ་འགྱུར་མིན་དེ་ཁྱོད་རང་ཉིད་ལ་ཐུག་
ཡོད་དེ། ཁྱོད་ཀྱིས་རང་ཉིད་ལེགས་པོ་ཞིག་ཏུ་འགྱུར་བའི་རེ་བ་ཡོད་ན་ལེགས་པོར་འགྱུར་
ཐུབ་ལ། རང་ཉིད་ཀྱིས་གང་ཡང་མི་ནུས་སྙམ་ཚེ་གང་ཡང་སྒྲུབ་མི་ཐུབ། རང་ཉིད་ལ་ཡིད་
ཆེས་བྱོས་དང་ཁྱོད་ནི་འཇིག་རྟེན་ན་ཆེས་ལེགས་པའི་བྱིས་པ་དེ་མིན་པའི་ངེས་པ་ག་ལ་
ཡོད།
ལྡེའུ་བྲག་དྭ་ཕྲུག་སློབ་གྲྭ་ལ：0 { | འོ་འི་བློ། 2 ཚེས ༣ལ་བྲིས།
ལོའི་ཟླ །
-
21



ཤེས་རབ་ཀྱི་ཚོམས།
ནུ་བོར་སྤྲིངས་པའི་གཏམ།
ན་གཞོན་སྙན་ངག་པ་མང་རའི་ཐོས་བསམ་ལ།
བདག་པོ》 དུས་དེབ་ལས་ཁྱོད་ཀྱི་སྙན་ངག་འགའ་མཐོང་བས་
ས་ཁྱོད་ལ་ངོས
འཕྲད་བཞིན་སྤྲོ་དགའ་སྐྱེས། འདི་ནི་ཕུ་ནུའི་བརྩེ་དུང་དང་ཕྱི་ཐག་ཡིན་ངེས་ལ་འཇིག་
རྟེན་འདིར་འདི་ལྟ་བུའི་ཆགས་སྡང་གི་རྣམ་ཤེས་སྐྱེས་ཆོག་ཆོག་ཡིན།
འོན་ཀྱང་རིག་གཞུང་གི་ཁྱབ་ཁོངས་སུ་ཕུ་ནུའི་བརྩེ་དུང་དང་གྲོགས་པོའི་མཛའ་
བརྩེ་ཟེར་བའང་མེད། དེ་བས་འགའ་རེས་ལྟར་མིའི་ངོ་སྲུང་དུ་བརྩམས་ཆོས་ལ་དཔྱད་
བརྗོད་སྤེལ་མི་འདོད།
འདི་ནི་མི་ཚེ་ཐོས་པར་སྐྱེལ་བའི་ང་ཚོ་སུས་ཀྱང་བརྩི་དགོས་པའི་དམ་ཚིག་ཉག་
གཅིག་ཡིན་པས་ཁྱེད་ཀྱིས་བདག་གི་བརྩམས་ཆོས་ཀློག་དུས་ཀྱང་བརྩམས་ཆོས་ཀྱི་རིན་
ཐང་ལ་བལྟ་བ་ལས་ཕུ་ནུའི་བརྩེ་འདང་ལ་བལྟས་མི་ཆོག ང་ཚོས་སྙན་ངག་པ་ཞིག་གི་འོས་
འགན་བརྩེ་འདང་་ལ་བརྗེས་མི་ཆོག ང་ཚོས་སྙན་ངག་པ་ཞིག་གི་འོས་འགན་འཛིན་
དགོས་པ་ལས་ངོ་ཚ་མེད་པའི་བྱ་བ་དེ་རིགས་བྱེད་དགོས་དོན་ཅི་ཡང་མེད། སློབ་ཆུང་སློབ་
རིམ་དང་བོའང་མ་བརྒལ་བ་ཁྱོད་ཀྱིས་ད་ལྟ་སྙན་རྩོམ་ཤར་མར་སྤེལ་བ་དེས་ལོ་ཉེར་
གཅིག་གི་ན་གཞོན་ཞིག་ལ་མཚོན་ན་དགའ་འོས། དེ་ནི བདག་པོ》 དུས་དེབ་ཀྱིས་ཁྱེད་ལ་
མཐོང་ཆེན་གནང་བ་ཤེས་ཐུབ་སྟེ་དེབ་གཅིག་ཏུ་བསྟུད་མར་སྙན་ངག་བརྒྱུད་བཀོད་པ་ནི་
དེང་གི་དུས་དེབ་རྣམས་སུ་མཐོང་དཀོན་པ་ཞིག་རེད་། ངའི་བསམ་པར་ཁྱེད་ཀྱི་སྙན་ངག་
དེ་དག་ཤིན་ཏུ་བཟང་བ་མིན་ལ། རྩོམ་སྒྲིག་པས་ཁྱེད་ལ་དེ་འདྲར་མཐོང་ཆེན་གནང་དོན་
ཡང་ཁྱེད་ཀྱི་སྙན་དང་པ་དེ་ཆེས་བཟང་བ་མ་ཡིན་པར་དེ་ལས་ཁྱེད་ཀྱི་གསར་རྩོམ་ལ་རེ་བ་
ཡོད་པ་དེ་རེད། ཡིན་ནའང་སྙན་ངག་བཟང་བོ་ཞིག་འབྲི་རྒྱུ་ནི་ལྷན་སྐྱེས་ཀྱི་ཤེས་རབ་ཙམ་
གྱིས་ཆོག་པ་ཞིག་མིན་ལ་ལོ་བཞི་ལྔའམ་བཅུ་ཙམ་ལ་འགྲུབ་པ་ཞིག་མིན། ད་ལྟའི་བོད་ཀྱི་
248



གངས་སེང་འཚོལ་བ།
སྙན་ངག་ཆེས་བཟང་བོའང་ད་ལྟའི་གནས་བབས་ལ་བལྟས་ན་ཅུང་བཟང་བ་ལས་ཆེས་
བཟང་བ་མིན་ལ་ད་དུང་ཚད་ལྡན་གྱི་སྙན་ངག་པ་ཞིག་བྱུང་ཐུབ་མེད། སྙན་ངག་གྲགས་
ཅན་དག་ཀྱང་ལོ་དྲུག་བདུན་ལ་སྟབས་བདེའི་ཐུག་པར་རོལ་ཏེ་ཡིད་ཚིམ་པ་ཙམ་རེད། དེ་
བས་ཁྱོད་ཀྱིས་ཀྱང་ལོ་དུ་མར་སྙན་ངག་འཚོལ་བ་ལས་མྱུར་དུ་འཕྲུལ་རྟར་ཞོན་ན་ཅུང་མི་
ལེགས།
ངས་ཁྱོད་ཀྱི་རྩོམ་ཡིག་བཀླགས་རྗེས་ཞན་ཆ་མི་ཉུང་བ་མཐོང་མོད། ཁྱེད་ལ་
ཁག་མེད་དེ་ཞན་ཆ་དེ་ནི་བོད་ཡོངས་ཀྱི་སྙན་ངག་པར་ཚང་མར་ཡོད་པའི་ཞན་ཆ་དེ་ཡིན།
ཞན་ཆ་འདི་བཤད་ན་བློ་བསྐྱེད་གང་མང་ཞིག་འབྱུང་ངེས་ལ། ཡང་ན་ཁྱེད་ཀྱིས་ང་ལ་
དགག་པ་བཏང་ཆོག་སྟེ་གཅིག་བྱས་ན་ངས་ཀྱང་གང་བློ་མའི་སྒྲ་བཤད་མ་ཤེས་པར་ཟབ་
ཟབ་ཀྱི་བཤད་པ་གནང་ཁུལ་ཀྱང་བྱེད་སྲིད།
སྙན་ངག་གི་སྐད་ཆ་ནི་སྤྱི་སྐད་ཀྱི་དྭངས་མ་ཡིན་པ་ལས་ཡུལ་སྐད་དང་འགྱུར་ཡིག་
གྱོང་རོ་འགའ་བཙན་གྱིས་བསྒྲིགས་པ་དེ་ག་ལ་ཡིན། སྙན་ངག་འབྲི་བའི་ཚེ་ཕྱིའི་རྣམ་པའི་
སྟེང་ནས་སྙན་ཞིང་འཇེབས་པའི་ངག་ཅེས་པ་དེ་དམ་འཛིན་བྱ་དགོས། དེ་ནི་འགྱུར་བ་
དང་འབྲེལ་བ་ཡོད་དེ། འགྱུར་བ་དང་སྙན་ངག་ནི་རྒྱུ་དང་འབྲས་བུ་འབྲེལ་བར་གྲུབ། ཆུ་
བཞིན་ལྷུང་ལྷུང་དུ་བཞུར་བའི་ངག་ཅིག་ཡོད་ལ། དེ་ལ་འགྱུར་བ་དྭངས་མོ་ཞིག་ངེས་ཅན་
དུ་ཡོད། གནད་དེ་ཤེས་ན་ཡུལ་སྐད་ཐན་ཐུན་དང་འགྱུར་ཡིག་གྱོང་རོ་བསྲེས་པའི་གླེན་
རྟགས་མི་འོང་། སྙན་ངག་ནི་བོད་ཀྱི་སྤྱི་སྐད་ཅིག་ཏུ་བསམ་ནས་སྤྱི་སྐད་ངོ་མ་ཞིག་བྲིས་
ཀྱང་སྙན་ངག་འགྲོ་བའི་ངེས་པ་མེད། བུ་མོ་དང་ལུས་ཕྲ་མ། སྒེག་མོ་སོགས་སྤྱིར་སྙན་ངག་
ལས་སྤྱོད་པའི་ཚེ་གང་བྱུང་དུ་སྤྱོད་མི་རིགས། བུ་མོ་ཞེས་བརྗོད་ཚེ་སྤྱིར་བཏང་གི་གོ་བ་
ས་མེད་ལ། ལུས་ཕྲ་མ་ཞེས་བརྗོད་ཚེ་ན་ཆུང་བའམ་ཡིད་ཅུང་འཕྲོག་པ་དང༌། སྒེག་མོ་
ཞེས་བརྗོད་ཚེ་བུ་མོ་དེར་འཇོ་སྒེག་གི་ཉམས་ཐོན་པས་སྐབས་བབས་བུ་མོ་དེ་སྐྱོ་གདུང་དུ་
ཡོད་ཚེ་སྒེག་མོ་དང་ལུས་ཕྲ་མ་ཞེས་པའི་ཐ་སྙད་འདི་བཀོལ་མི་རུང་། སྙན་ངག་འབྲི་དུས་
དམིགས་བསལ་མ་གཏོགས་ཚིག་ལྷག་ཅི་ཡང་འབྲི་མི་རུང་། དམིགས་བསལ་ཞེས་པ་ནི་
སྙན་ངག་གི་སྡེབ་སྦྱོར་དང་སྙན་ཆ་ལ་འབྲེལ་བ་ཡོད་པའི་ཚིག་ཡིན་ལ་ཚིག་དེ་དག་དོན་
སྟོན་པར་ཚིག་ལྷག་ཡིན་ཡང་ངེས་པར་
པར་བཀོལ་དགོས་ཏེ་སྙན་ངག་ནི་ཚིག་གི་སྒྱུ་རྩལ་ཡིན་
67) 79
འ་ས་
24)



ཤེས་རབ་ཀྱི་ཚོམས།
པས་སོ་ །དོན་ཟབ་མོ་སྟོན་འདོད་ཀྱིས་ཚིག་སྡུད་མང་བོས་སྙན་ངག་གྱོང་བོར་བསྒྱུར་བ་ནི་
སྙན་ངག་གི་ཁྱད་ཆོས་མ་ཤེས་པར་ཟད་དེ་སྡེབ་སྦྱོར་ནི་སྙན་ཆ་དང་འགྱུར་བ་འདོན་པའི་
སྔོན་འགྲོ་ཡིན་པ་མནའ་སྐྱེལ་ཡང་ཆོག དེ་བས་ཐུགས་མཉམ་འཇོག་པ་གལ་ཆེ་ ཚང་མས་
སྲོལ་རྒྱུན་སྙན་ངག་ལ་སྡེབ་སྦྱོར་ཡོད་པ་ཤེས་མོད་རང་མོས་སྙན་ངག་ལ་སྡེབ་སྦྱོར་ཡོད་པ་
ཤེས་མཁན་ཉུང་། རྒྱུ་མཚན་ནི་འགའ་ཞིག་གིས་རང་མོས་སྙན་ངག་སྡེབ་སྦྱོར་དང་ངལ་
གསོ་གང་ལའང་བསྟུན་མི་དགོས་པར་བསམ་པའི་འགྱུར་བ་རང་ཤུགས་སུ་བརྡོལ་བ་ཡིན་
ཞེས་བརྫུན་ཆེན་པོ་ཞིག་བཤད་པས་ལན་པ་ཡིན། རང་མོས་སྙན་ངག་ལ་སྡེབ་སྦྱོར་དབང་
བཙན་པ་ཞིག་ཡོད་པ་ནི་མོ་འདེབས་མི་དགོས་པར་བཀླགས་ནས་དཔྱད་པས་མངོན་སུམ་
དུ་གྲུབ་འོང་
།དེ་བས་སྙན་ངག་འབྲི་དུས་སྡེབ་སྦྱོར་ལ་བསྟུན་དགོས་ཀྱི་ཚིག་ཉོག་མང་ན་
སྙན་ངག་གི་ཁྱད་ཆོས་བརླག་འགྲོ། སྙན་ངག་ལ་ཚིག་གྲིམ་ལ་ཡིད་འཕྲོག་པའི་ཁྱད་ཆོས་
ལྡན་ རྩོམ་རིག་འཚོ་བ་དང་བློ་གྲོས་ལས་ཐོན་པའི་འོ་མ་ཡིན་ན་སྙན་ངག་དེ་བསྲུབས་པ་
ལས་ཐོན་པའི་མར་ལོ་ཡིན་དགོས། འདི་ལྟར་བསམ་ན་སྙན་ངག་ནི་ཡིད་ལ་ཤར་བའི་སྐད་
ཆ་ཤར་མར་འབྲི་བ་དེ་གཏན་ནས་མ་ཡིན་ཏེ་དཔེར་ན་བུ་མོ་དེ་ཧ་ཅང་མཛེས་ཞེས་ན་སྤྱིར་
བཏང་གི་སྐད་ཆ་དང་བུ་མོའི་གདོང་པད་མ་བཞིན་མཛེས་ཞེས་ན་རྩོམ་ཡིག་སྐད་ཆ་ཡིན་
ལ་སྙན་ངག་གི་སྐད་ཆ་ནི་པད་མ་བཞིན་ལྡན་ལྟ་བུ་དགོས། དེ་མིན་ཚིགས་བཅད་མ་བཅད་
ཙམ་གྱིས་སྙན་ངག་ཏུ་བརྩི་མི་རིགས། ངས་འདིར་བཤད་འདོད་པ་ནི་ཁྱོད་ཀྱིས་གཞུང་
འུ་གིས་ཙམ་ལ་བརྟེན་ནས་སྙན་ངག་འབྲི་མི་རུང་བ་དེ་ཡིན་ལ་ལག་ལེན་གཞུང་ལུགས་ཁོ་
ན་ལས་ཚད་འཛིན་བྱས་ན་ཕྱོགས་ཡོངས་ནས་སྙན་ངག་གི་བཀག་རྒྱ་ལས་མེད་དེ་གཞུང་
ལུགས་ཀྱིས་ལག་ལེན་ལ་སྣེ་ཁྲིད་སྐུལ་འདེབས་དང་། ལམ་སྟོན་བྱེད་པ་ཡིན་ལ་གཞུང་
ལུགས་ཀྱི་དགོས་པའང་དེ་ཡིན། འོན་ཀྱང་གཞུང་ལུགས་ཙམ་ལ་བརྟེན་ནས་སྙན་ང
འབྲི་བ་ནི་ལག་ལེན་སྣང་མེད་དུ་འཇོག་པའི་ལེ་ལོ་ཅན་གྱི་བྱེད་ཐབས་ཡིན། ཕངས་པ་ཞིག་
ལ་བོད་ཀྱི་ན་གཞོན་མང་བོ་ལ་འདི་ལྟ་བུའི་ནད་ལྕི་མོ་ཞིག་བྱུང་ཡོད་ལ་ཁོ་ཚོས་ཡོད་ཚད་
ནུབ་གླིང་ཅན་དུ་བསྒྱུར་འདོད། དེ་ནི་རང་བཀུར་མེད་པས་ཡིན་པ་གསལ་བོར་ཤེས་པས་
འབྲས་བུ་ག་འདྲ་འབྱུང་མིན་ཡང་ལུང་སྟོན་གནང་མི་དགོས་ལ་ལྷག་པར་བོད་ལ་ད་དུང་
རྩོམ་རིག་གི་གཞུང་ལུགས་ཁ་ཚང་ཞིག་བྱུང་མེད་པས་གཞན་ནས་ནང་འདྲེན་གྱིས་ཁ་སྐོང་
ལ་.
ལS}



གངས་སེང་འཚོལ་བ།
བ་
བྱེད་ཟེར་མཁན་དག་གིས་ཁ་ཡག་ལ་མཉམ་པར་འཇོག་དགོས། གཞུང་ལུགས་ཙམ་ལས་
སྙན་ངག་འབྲི་བ་ལ་སྙན་ངག་གི་ཡང་སྙིང་འགྱུར་བའམ་དེང་རབས་ཀྱི་སྐད་ཆའི་ཚོར་
འདུ་ཞེས་པ་ནམ་ཡང་འབྱུང་ཐབས་མེད། ཚོར་འདུ་ནི་ཀློག་པ་བོའི་ཡིད་དབང་འདྲེན་
པའི་གནད་ཀྱི་གཙོ་བོ་སྟེ་ཀློག་པ་བོའི་འཕྲུལ་སྣང་དང་ཆགས་སྡང་ཐམས་ཅད་འགྱུར་བ་
ལ་བརྟེན་ནས་འབྱུང་། སྐད་ཆ་འཇིགས་པོ་རེ་བཤད་ནའང་འདྲ། སྐྱོ་བོ་རེ་བཤད་ནའང་
འདྲ། སྐྱོ་བའམ་འཇིགས་པོ་གང་ཞིག་ཀློག་པ་བོའི་ཉམས་སྣང་དུ་འདྲེས་འགྲོ་བ་ནི་འགྱུར་
བ་ལ་ཐུག་ཡོད། གལ་ཏེ་ཁྱེད་སྙན་ངག་པ་ཞིག་ཡིན་ན་མེ་ཏོག་དགོད་དུ་འཇུག་ཐུབ་ངུ་
རུའང་འཇུག་ཐུབ། དེ་ཐུབ་པའི་རྒྱུ་མཚན་ཡང་འགྱུར་བ་ལ་ཐུག་ཡོད། དེ་ལྟ་བུའི་འགྱུར་
བ་དེ་ཚིག་ལས་ཐོན་དགོས་པས་ཚིག་རྒྱན་ལེགས་པ་ལ “བུད་མེད་གླེན་མར་འཕྱོར་འདོད་
ཀྱི་ནད་ཞུགས་པ ” ཞེས་དམོད་མི་རུང་། ཚིག་གི་ནུས་པ་རིམ་བཞིན་རྒྱས་པས་སྙན་ངག་གི་
འགྱུར་པ་ཐོན་ངེས་ལ་སྙན་ངག་ལ་ཆགས་སྡང་གི་རོ་མངར་རྒྱས་པས་ཀློག་པ་བོའི་ཉམས་
སྣང་དུ་འདྲེས། དེ་མིན་བྲིས་བྲིས་ཐམས་ཅད་སྙན་ངག་མིན། སྙན་ངག་ནི་སྐད་ཆའི་དྭངས་
མ་ཞིག་ཡིན་ནའང་རྐྱལ་སྟོང་འགའ་རེས་དེང་རབས་སྙན་ངག་ནི་སྐད་ཆའི་ཆོས་ཉིད་སིལ་
བུར་གཏོར་བྱེད་ཅིག་ཡིན་ཞེས་འུར་བརྒྱབས་པས་བར་སྐབས་སུ་བོད་སྐད་མ་ཡིན་པའི་
བོད་ཀྱི་སྙན་ངག་སྐོར་ཞིག་ཐོན་མོད་དེ་ནི་ཕྱི་གླིང་བའི་གཞུང་ལུགས་ལག་ལེན་ལས་ར་
འཕྲོད་མ་བྱུང་བའི་སྐྱོན་ཆེན་པོ་ཞིག་ཡིན་ཏེ་སྐད་ཆའི་ཆོས་ཉིད་དང་འགལ་བ་ཞེས་རང་
འགའི་སྐད་ཆའི་འགྲོ་ལུགས་མི་མཐུན་ཞེས་པ་ལས་བརྡ་སྤྲོད་དང་སྐད་ཆའི་ཆོས་ཉིད་
གཏོར་བྱེད་ཅིག་ཡེ་ནས་མིན། དཔེར་ན། སོར་མོས་བསྐུལ་བའི་རྒྱུད་མངས་སྒྲ། །མགྲིན་
པའི་གླུ་དང་ཕན་ཚུན་འགྲན། །ཞེས་གསུངས་པ་བཞིན་རྒྱུད་མངས་སྒྲ་དང་མགྲིན་པའི་གླུ་
དང་ཕན་ཚུན་འགྲན་ཞེས་བཤད་པ་ཕལ་བའི་སྐད་ཆའི་འགྲོས་དང་མི་མཐུན་ཡང་སྤྱིར་
སྐད་ཆའི་ཆོས་ཉིད་དང་མཐུན་པ་མ་ཟད་སྐད་ཆའི་ཆོས་ཉིད་ཀྱི་སྙིང་བོ་ཞིག་ཡིན་པ་ཤེས་
དགོས། དེ་བཞིན་སྙན་ངག་ནི་འགྲེལ་མི་རུང་བ་ཞིག་ཡིན་ཞེས་རང་ཉིད་བསླུ་བའི་བརྫུན་
རླབས་པོ་ཆེ་བ་ཞིག་བཤད་བཞིན་ཡོད་ན་ཡང་། དེ་ལྟར་ན་སྙན་ངག་ནི་ཀློག་པ་བོས་མྱོང་
མི་རུང་བ་ཞིག་ཀྱང་ཡིན་ངེས་ཏེ་ཀློག་པ་བོས་གོ་བ་མ་བླངས་ན་མྱོང་མི་ནུས་པའི་ཕྱིར་རོ། །
སྙན་ངག་པ་མི་རིགས་ཀྱི་བསམ་བློའི་སྣེ་ཁྲིད་ཡིན་ཞེས་ན་གཞོན་མང་བོ་ཞིག་གིས་
25 1



ཤེས་རབ་ཀྱི་ཚོམས།
འུར་བརྒྱབས་ཏེ་མེས་པོ་ལ་ངོ་རྒོལ་དང་། རིག་གནས་ལ་ངོ་རྒོལ། ཆོས་ལུགས་ལ་ངོ་རྒོལ་
ཞེས་རྣམ་པ་མི་འདྲ་བ་མ་གཏོགས་དོན་དུ་རིག་གསར་གྱི་ཁ་གཡང་སྒྲོག་བཞིན་ཡོད་མོད།
འདང་བརྒྱབས་ན་སྙན་ངག་པ་ཡོད་ཚད་བསམ་བློ་བ་ཡིན་པའི་ངེས་པ་མེད་པས་སྙན་
ངག་པས་བསམ་བློའི་སྟེང་ནས་མི་རིགས་ལ་སྣེ་ཁྲིད་བྱ་རྒྱུ་ཟེར་བ་ནི་སྐད་ཆ་ཆེས་སྙན་པོ་
ཞིག་སྟེ་འཇའ་ཚོན་གོས་སུ་རེ་བའི་རྨི་ལམ་ཙམ་དུ་ཟད་དོ། །དེའི་གནད་ཀྱང་སྙན་ངག་
སྐད་ཆའི་སྙིང་བོ་ཞིག་ཡིན་པ་ལས་བསམ་བློའི་སྙིང་བོ་མིན་པ་ལ་ཐུག་ཡོད། བསམ་བློའི་
སྟེང་ནས་མི་རིགས་འདིར་དབུ་ཁྲིད་བྱེད་པ་ལ་བསམ་བློ་བ་ཞིག་དགོས་པས་ན་དེང་གི་
བོད་ཀྱི་སྙན་ངག་པ་རྣམས་མཚན་ཉིད་རིག་པར་མཚོན་ན་ཁྭ་ཏ་མདའ་ཡིན་མོད། ང་ཚོ་སུ་
ཡིན་རུང་ནང་བའི་མཚན་ཉིད་རིག་པར་ཅུང་འདྲིས་པ་ཞིག་ཡིན་པས་དེའི་བསམ་བློའི་
སྙིང་བོ་ངག་གི་བཅུད་དུ་གསལ་ལ་མི་གསལ་བར་སྦྲང་རྩིའི་རོ་ལྟར་འདོན་པ་ལ་ཀླན་ཀ་ཅི་
ཡང་མེད།
མི་རིགས་ཀྱི་སྙན་ངག་པ་ཞིག་ཡིན་ན་མི་རིགས་ཀྱི་འདུ་ཤེས་དང་། གོམས་སྲོལ་གྱི་
བརྩེ་དུང་། ཤེས་རིག་གི་སྤོབས་པ། གནའ་རྩོམ་གྱི་བློ་སྦྱོང་དགོས་པ་ལས་དེ་དག་ལ་ངོ་རྒོལ་
བྱེད་པའི་དེང་གི་རྐྱལ་སྟོང་དག་ལ་སློབ་མི་རུང་སྟེ་ངོ་ཚ་མེད་པའི་ན་གཞོན་སྙན་ངག་པ་
འགས་བོད་ཀྱི་རྩོམ་རིག་ང་ཚོའི་ལག་ཏུ་ཡོད། ང་ཚོས་གང་དུ་ཁྲིད་ན་དེ་རུ་འགྲོ་ཟེར་མོད་
དེ་ནི་རང་མཚང་དང་ཆུ་སྣ་གར་ཁྲིད་ཀྱི་ན་གཞོན་འགའ་ཤས་ཀྱིས་རང་མཚང་ཕྱིར་
བསྒྲགས་པ་ལས་མེད་ཅིང་ང་ཚོ་ནི་དེ་ཚོ་དང་མི་འདྲ་བར་བདེན་པ་བརྡར་བའི་རིགས་
ལམ་གྱི་མཚོན་ཁ་ནས་སྦྱོང་བརྡར་བྱེད་བཞིན་ཡོད་པས་རང་ཚུགས་མེད་ཅིང་ཨ་གསར་ལ་
དགའ་བའི་ལས་དེ་འདྲ་བྱེད་མི་སྲིད། ང་ཚོ་ལ་རང་ཚུགས་དགོས་པ་མ་ཟད་ང་ཚོའི་སྙན་
ངག་ལ་དེ་བས་ཀྱང་རང་ཚུགས་དགོས་སོ། །ད་དུང་བཤད་རྒྱུ་འགའ་ཡོད་མོད་རྗེས་སུ་
བསྐུར། འདིར་ཆེད་དུ་ཞུ་རྒྱུ་ཞིག་ལ་ཁོ་བོས་བྲིས་ ཤིང སྦྲང་ཆར་》 དུ་འཁོད་པའི ༼ སྙན་
ངག་གི་གནད་དོན་འ གའ་བ ཤད་ པ དང་། ང་ཚོའི་སྙན་ངག་གི་ཚུར་ལེན་རིང་
ལུགས》 《གངས་རྒྱན་མེ་ཏོག》 ཏུ་འཁོད་པའི དེང་རབས་སྙན་ངག་ལས་འཕྲོས་པའི་ལྟ་
ལ་འགའ༔ ལ་བལྟ་ཀློག་བྱ་རྒྱུ་རེ་བ་ཆེ་སྟེ་དེ་དག་ན་ངས་སྙན་ངག་བྲིས་པའི་ཉམས་མྱོང་
འགའ་རེ་བྲིས་ཡོད་པས་ཁྱེད་ལ་བློ་སྐྱེད་རེ་འབྱུང་ན་ཐང་། བཀྲ་ཤིས། ཞལ་བྲོ།
252



གངས་སེང་འཚོལ་བ།
ཚོགས་པའི་སྐོར་གྱི་ལྟ་ཚུལ་རེ་གཉིས།
དེང་སང་དམངས་ཁྲོད་ཀྱི་ཚོགས་པ་སྒྲུབ་མཁན་མང་ཡང་ཚོགས་པ་མང་བོ་རིམ་
བཞིན་རུལ་བཞིན་ཡོད་པས་དེའི་རྒྱུ་རྐྱེན་ལ་དབྱེ་ཞིབ་བྱས་པ་ན་མང་ཆེ་བའི་གནད་དོན་
ཕྱོགས་འདྲ་བས་འདིར་དེའི་སྐོར་ནས་ཅུང་བཤད་པར་བྱ།
ཚོགས་པ་ནི་ཁྲིམས་དང་མཐུན་པའི་སྒོ་ནས་བཙུགས་ན་ཚོགས་པའི་ལས་ཆོད་ཆེ་
ཞིང་ཚོགས་པའི་མ་འོངས་པར་ཕན། དེ་བས་ཆོག་མཆན་ཐོབ་པ་ཤིན་ཏུ་གལ་ཆེ། ཁྲིམས་
དང་མཐུན་པར་བསྒྲུབ་ན་ཚོགས་པའི་བྱ་བ་ལ་བར་ཆད་མི་འོངས།
ཚོགས་པ་ནི་གཞན་དོན་ཞིག་བསྒྲུབ་པའི་སླད་དུ་པཙུགས་པ་ཡིན་པས། གཞན་
ཕན་གྱི་བསམ་པ་གཙོ་བོར་འཛིན་དགོས། གལ་ཏེ་ཚོགས་པ་ཞིག་བསྒྲུབས་ནས་རང་དོན་
བསྒྲུབ་འདོད་ན་དེ་ལྟ་བུའི་ཚོགས་པ་རུལ་བར་འགྱུར་བ་ནི་ཐག་ཆོད་པ་ཞིག་ཡིན་།
ཚོགས་པ་ཞིག་བསྒྲུབ་ན་དེ་འཛུགས་དུས་ཚོགས་པའི་སྒྲིག་ཡིག་ངེས་པ
སུ་པར་གཏན་
ལ་དབབ་དགོས། སྒྲིག་ཡིག་དེ་བཟོ་བཅོས་བྱེད་པའི་དུས་ཚོད་ནང་བཟོ་བཅོས་བྱེད་པ་མ་
གཏོགས་སུ་ལ་ཡང་བཟོས་བཅོས་བྱེད་པའི་དབང་ཆ་མེད།
ཚོགས་པའི་སྒྲིག་ཡིག་ལས་ཚོགས་པའི་ལམ་ལུགས་དང་ནོར་དོན་པ། ཏན་འབེབ་
སྐོར་མ་ལུས་ཕྲ་ཞིང་ཞིབ་པ་གཏན་ལ་དབབ་དགོས། རྒྱུ་ནོར་གྱི་འགྲོ་ལུགས་ཀྱི་རྩིས་པྲ་
གསལ་བོ་མེད་པའི་ཚོགས་པ་ནི་ཚོགས་པ་རུ་ལ་བ་ཞིག་ཡིན་ངེས།
ཚོགས་པའི་སྒྲིག་ཡིག་བཟོ་བཅོས་བྱེད་དུས་རྒྱུན་ལས་ལས་འཛིན་ལྷན་ཚོགས་
འཛོམས་དགོས་པ་མ་ཟད། སྔོན་གྱི་ཉམས་མྱོང་ལས་གྲོས་བསྡུར་བརྒྱུད་ནས་གཏན་ལ་
དབབ་དགོས་པ་ལས་གཞན་
ན་སུ་ལ་ཡང་བཟོ་བཅོས་བྱེད་པའི་དབང་ཆ་མེད།
253



ཤེས་རབ་ཀྱི་ཚོམས།
བཟོ་བཅོས་བྱས་པའི་སྒྲིག་ཡིག་དེ་ལ
་ལས་འཛིན་ལྷན་ཚོགས་ཀྱིས་ཚོགས་ཆེན་བརྒྱུད་
ནས་གཏན་འབེབ་མ་བྱས་ན་དེ་ལ་ནུས་པ་མེད།
ཚོགས་པའི་སྒྲིག་ཡིག་ནི་ཚོགས་པའི་ཚད་གཞི་ཡིན་པས་ཚོགས་གཙོ་དང་ཚོགས་
མི་སུ་ཡིན་རུང་སྒྲིག་ཡིག་ལྟར་བྱ་བ་བསྒྲུབ་དགོས། གལ་ཏེ་ཚོགས་པའི་སྒྲིག་ཡིག་ལས་
བརྒལ་ནས་བྱ་བ་བྱེད་མཁན་ཞིག་ཡིན་ན། དེ་ནི་ཚོགས་པ་ལ་གཏོར་བརླག་བྱེད་མཁན་
ཡིན།
སྒྲིག་ཡིག་དེ་གོ་ཆོད་པའི་དུས་ཡུན་ནང་དུ་སྒྲིག་ཡིག་དང་མི་མཐུན་པའི་གནད་
དོན་བྱུང་ན་སྒྲིག་ཡིག་ལྟར་ཐག་གཅོད་པ་ལས། མི་སུས་ཀྱང་སྒྲིག་ཡིག་དང་མི་བསྟུན་པར་
རང་ཤེད་བྱེད་མི་ཆོག་སྟེ་དེ་ནི་ཚོགས་པ་ཞིག་གི་སྤྱིའི་རྒྱུན་ཤེས་རེད།
254



གངས་སེང་འཚོལ་བ།
ཚོགས་འཕྱི་བའི་ལོ་རྒྱུས་ཀྱི་དོན་སྙིང་ལྡན་པའི་དགོང་ཚོགས།
-ཐོན་མིའི་གཟི་བྱིན་ཞེས་པའི་རིག་རྩལ་དགོང་ཚོགས་ཀྱི་ཆེད་བརྗོད།
དེ་རིང་ཕྱི་དྲོའི་དུས་ཚོད་གཅིག་དང་ཕྱེད་ཀ་སྟེ། 2011 ལོའི་ཟླ 11 པའི་
ཚེས 20 ཉིན་གངས་ལྗོངས་ཤེས་རིག་ནོར་བུའི་གླིང་དང་གངས་ལྗོངས་རྩྭ་ཐང་བུ་མོའི་སློབ་
གྲྭ་གཉིས་ཀྱིས་བསྒྲུབས་པའི་ཐོན་མི་སམ་བྷོ་ཊ་འཁྲུངས་ནས་ལོ་འཁོར 1392 འཁོར་བའི་
རྗེས་དྲན་གྱི་དགོང་ཚོགས་མགོ་ལོག་ཁུལ་གེ་སར་ཟློས་གར་ཁང་དུ་འཚོགས། སྟབས་
ལེགས་པ་ཞིག་ལ་བདག་དགོང་ཚོགས་འདི་ལ་ཞུགས་པའི་སྐལ་བ་ལྡན་སོང་། འདི་ནི་
བདག་གྲྭ་བ་བྱས་པ་ནས་ཐོག་དང་བོར་དགུང་ཚོགས་ཤིག་ལ་ཞུགས་པ་ཡིན་ལ་ཆེས་རིན་
ཐང་ལྡན་པའི་དགོང་ཚོགས་ཤིག་ཀྱང་ཡིན་པས་དབང་མེད་དུ་སྤྲོ་བ་རྒྱས་ཡོད།
བོད་མི་ཁྲི་དོ་ཆེན་པོ་ནས་ད་ལྟའི་བར་དུ་རྗེས་དྲན་བྱ་འོས་པའི་མི་ཞིག་ཡོད་ན་དེ་
ནི་སློབ་དཔོན་ཐོན་མི་ཡིན་ལ། བསྟོད་བསྔགས་བྱ་འོས་པའི་མི་ཞིག་ཡོད་ན་དེ་ཡང་སློབ་
དཔོན་ཐོན་མི་ཡིན། ཁོང་དང་འདྲ་བ་ནི་བོད་ཀྱི་ལོ་རྒྱུས་སྟེང་དུ་སྔོན་ཆད་བྱོན་མ་མྱོང་བ་
མ་ཟད། ད་ལྟ་ཡང་བྱོན་མེད་ལ་མ་འོངས་པར་ཡང་འབྱོན་མི་སྲིད།
དེ་བས་སློབ་དཔོན་ཐོན་མིའི་རྗེས་དྲན་འདི་ནི་འཚོག་འོས་པ་ཞིག་ཡིན་ལ། འཚོག་
འོས་པའི་རྗེས་དྲན་འདི་ད་ལྟའི་བར་དུ་འཚོགས་མ་ཐུབ་པ་ནི་བོད་མི་དག་གི་ངོ་ཚ་ཞིག་
ཀྱང་ཡིན་པ་མ་ཟད། ཕ་བཟང་བོ་ཞིག་ལ་བུ་རྒོད་པོ་ཞིག་མ་སྐྱེས་པའི་རྟགས་ཀྱང་ཡིན། དེ་
བས་འཚོག་འོས་པའི་དགོང་ཚོགས་འདི་འཚོགས་པ་འཕྱི་དྲགས་སོང་། ཡིན་ན་ཚོགས་
འཕྱི་བའི་དགོང་ཚོགས་འདི་ད་ལྟའི་བར་དུ་འཚོགས་པའི་མི་སྣའི་རྗེས་དྲན་ལས་ཆེས་རིན་
ཐང་ལྡན་པ་ཞིག་ཡིན་ལ། འདིའི་རིན་ཐང་ནི་བོད་ཀྱི་རིག་གནས་ཀྱི་རིན་ཐང་དང་འབྲེལ་
ཡོད།
བྱང



ཤེས་རབ་ཀྱི་ཚོམས།
ཐེངས་འདིའི་རིག་རྩལ་ལ་ཞབས་བྲོ་དང་གར་ཆུང་། རོལ་མོ། རྡུང་ལེན། དམངས་
གླུ། གཏམ་དཔེ། ཀ་བཤད། སྐད་རིགས་དུ་མས་སྙན་ངག་གྱེར་འདོན། བཤད་པ། གཏམ་
བརྗོད་ཟློས་གར་སོགས་སློབ་དཔོན་ཐོན་མེ་དང་འབྲེལ་བ་ཡོད་པའི་རིག་རྩལ་ལེ་ཚན་མི་
འདྲ་བ་ཉེར་གསུམ་ལྷག་ཡོད། ཁྱད་པར་རྨ་ཆེན་ང་རྡུང་རུ་ཁག་དང་སློབ་མ་གྲྭ་བ་ཚན་
རིག་པ་ཞེས་པས་བཟོས་པའི་གྱེན་འཕུར་གནམ་གྲུ་ཆུང་བ་འགྲེམ་སྟོན་དེས་ལྟད་མོ་བས་
དགའ་འབོད་ཕྱོགས་སུ་བསྒྲགས་སོང་།
ཐེངས་འདིའི་ལྟད་མོ་བ་ནི་སློབ་གསོའི་འབྲེལ་ཡོད་སྡེ་དག་དང་། མགོ་ལོག་ཁུལ་
གྱི་ལས་རིགས་སོ་སོའི་མཁས་པ་དང་ཡོན་ཏན་ཅན། སློབ་གྲྭ་ཆུང་འབྲིང་གི་དགེ་རྒན།
སློབ་མ་བཅས་མི་སྣ་བདུན་བརྒྱ་ལྷག་ཞུགས་ཤིང༌། ཚོགས་མགོ་བརྩམས་པ་ནས་ཐལ་མོ་
བརྡབ་པའི་སྒྲ་ནི་རྒྱུན་ཆད་མེད་པར་ཆུ་ཡི་རྦ་རླབས་བཞིན་དུ་འཕྱོ་འོང་། འོན་ཀྱང་བདག་
གིས་བསམ་ན་དགུང་ཚོགས་འདིའི་དོན་སྙིང་ནི་ལྟད་མོ་བར་ངོ་མཚར་སྦྱིན་པ་དེ་མ་ཡིན་
པར་ངོ་མཚར་འདིའི་རྒྱབ་ན་ཡོད་པའི་རིག་གནས་དང་ལོ་རྒྱུས་ཀྱི་དོན་སྙིང་རེད།
དེ་བས་ཐེངས་འདིའི་དགོང་ཚོགས་ནི་ཆེས་དམིགས་བསལ་གྱི་དགོང་ཚོགས་ཤིག་
ཡིན་ཞིང་། ཆེས་དམིགས་བསལ་གྱི་དགོང་ཚོགས་ཤིག་ཡིན་པ་ལྟད་མོ་བ་ཀུན་གྱིས་ཀྱང་
ཤེས་འདུག་པ་འདྲ། ཚེ་རྐུན་པ་ནས་ཆུང་བྱིས་པའི་བར། མཐོ་དཔོན་པོ་ནས་དམའ་སློབ་
མའི་བར་དུ་བོད་ལྭ་གྱོན་མེད་པ་ཞིག་མི་སྲིད། རིག་རྩལ་གྲོལ་རྗེས་མགོ་ལོག་གི་དགེ་རྒན་
ཞིག་གིས་བདག་ལ་འདི་ལྟ་བུའི་ལྟད་མོ་བ་ཀུན་གྱིས་བོད་ལྭ་གྱོན་པ་ཞིག་ཕལ་ཆེར་མགོ་
ལོག་ནས་ཐོག་དང་བོར་འཚོགས་པ་ཡིན་ངེས་ཟེར།
དེ་བས་ལྟད་མོ་བ་ཀུན་གྱིས་ཐེངས་འདིའི་རིག་རྩལ་ལ་ཚད་མཐོན་པོས་གདེང་
འཇོག་བྱེད་ཀྱིན་ཡོད་པ་གསལ་བོར་མཚོན་ཡོད། རིག་རྩལ་གཙོ་སྒྲིག་བྱེད་མཁན་ལ
མཁས་པ་དང་ལོ་ཙཱ་བ། ཟློས་གར་མཁན་པོ། པར་ལེན་མཁན་པོ། སྙན་ངག་པ་གསར་
འགྱུར་ལས་རིགས་བཅས་ཀུན་གྱིས་བོད་ཀྱི་རིག་གནས་ཀྱི་ངོས་ཐད་ནས་བཀྲ་ཤིས་བདེ་
ལེགས་ཞུ་བཞིན་འདུག ལྷག་པར་ས་གནས་གཞན་དུ་བྱ་བའི་ཆེད་དུ་ཕེབས་པའི་མགོ་
ལོག་གི་མཁས་པ་དག་གིས་ཀྱང་དགུང་ཚོགས་འདིར་ཞུགས་མ་ཐུབ་པར་ཕངས་སེམས་སྐྱེ་
356



J]
གངས་སེང་འཚོལ་བ།
བཞིན་དུ་བཀྲ་ཤིས་པའི་རྟེན་འབྲེལ་བསྐུར་ཡོང་།
ཁོང་རྣམ་པའི་དགོངས་པར་སློབ་དཔོན་ཐོན་མིའི་རྗེས་དྲན་འཚོགས་པ་ནི་བོད་
མི་ཀུན་ལ་ཡོད་པའི་འགན་འཁུར་ཞིག་ཡིན་ལ། བོད་མི་རེ་རེ་དང་འབྲེལ་ཡོད་པའི་གནད་
དོན་གལ་ཆེན་ཞིག་ཏུ་མ་ཟད། བོད་མི་རིགས་དང་འབྲེལ་བའི་བྱ་བ་གལ་ཆེན་ཞིག་ཀྱང་
ཡིན་པའི་ངོས་འཛིན་བྱེད་ཀྱིན་འདུག
ཐེངས་འདིའི་དགོང་ཚོགས་ལ་ཞུགས་པའི་ལྟད་མོ་བ་རྣམས་དགོང་ཚོགས་ཀྱི་ལྟད་
མོས་ཡིད་བཀུག་ཅིང་ཤེས་ཡོན་ཅན་དག་དགོང་ཚོགས་ཀྱི་དོན་སྙིང་གིས་སྤྲོ་བ་རྒྱས་སོང་།
མདོ་འཛིན་པས་ངོ་སྤྲོད་བྱས་པ་བཞིན་སློབ་དཔོན་ཐོན་མི་ནི་བོད་ཀྱི་ཕུལ་དུ་བྱུང་བའི་
བསམ་བློ་བ་དང་། གསར་བཏོད་པ། ལྗོངས་རྒྱུ་བ།
བ། ཆོས་ལུགས་པ། སྒྲ་བ། ལོ་ཙཱ་བ། སློབ་
གསོ་བ། ཕྱི་འབྲེལ་ང༌། ཆབ་སྲིད་པ། ཁྲིམས་ལུགས་པ་བཅས་ཡིན་པས་ཁོང་ལ་རྗེས་དྲན་གྱི་
དགོང་ཚོགས་ནི་ལོ་རྒྱུས་ཀྱི་ངོས་ནས་བཤད་ན་ཡང་འདྲ། རིག་གནས་ཀྱི་ངོས་ནས་གླེང་ན་
འདྲ། མི་རིགས་ཀྱི་ངོས་ཐད་ནས་བརྗོད་ན་ཡང་ཆེས་དོན་སྙིང་ལྡན་པ་ཞིག་ཡིན་པར་ངོས་
འཛིན་བྱེད་ཀྱིན་འདུག
ཤེས་གསལ་ལྟར་ན་འདི་ནི་སློབ་དཔོན་ཐོན་མི་ལ་རྗེས་དྲན་གྱི་དགོང་ཚོགས་
འཚོགས་པ་ཐེངས་དང་བོ་ཡིན་པས་བོད་ཀྱི་རིག་གནས་ཀྱི་ལོ་རྒྱུས་ལས་གླེང་ན་ཚེས་དོན་
སྙིང་དང་ལྡན་པ་ཞིག་རེད་། མགོ་ལོག་གི་ལོ་རྒྱུས་ལས་བལྟས་ན་དེ་ལས་ཀྱང་དོན་སྙིང་ལྡན་
པ་ཞིག་སྟེ་བོད་གངས་ཅན་ཡོངས་ནས་མགོ་མ་བརྩམས་པའི་ལོ་རྒྱུས་ཀྱི་དོན་སྙིང་ལྡན་
པའི་རྗེས་དྲན་འདི་མགོ་ལོག་ནས་དབུ་བརྩམས་པས་སོ། །
སློབ་དཔོན་ཐོན་མིའི་དྲིན་ལ་བོད་ཀྱི་མ་རིག་པའི་མུན་པ་སངས་ཤིང་། བོད་ལ་
ཆོས་སྲིད་རིག་གནས་ཀྱི་མངའ་ཐང་དར། དེ་དག་བོད་མི་རི གས་འདི་བཞིན་འཇིག་རྟེན་
འདིར་རིང་དུ་གསོན་ཞིང༌། འཛམ་གླིང་གི་གཅེས་ནོར་དུ་གྱུར་པའི་རིག་གནས་འདི་ད་ལྟ་
འཛམ་གླིང་ཟླུམ་པོའི་སྐྱེ་བོ་ཀུན་གྱི་གསོས་སུ་འགྱུར་བ་ཡང་སློབ་དཔོན་ཐོན་མི་ལ་མ་
འབྲེལ་བ་གང་ཡང་མེད། དེ་བས་སློབ་དཔོན་ཐོན་མི་ནི་བོད་ཀྱི་ཉི་མ་ནས་འཛམ་གླིང་གི་
ཉི་མར་འགྱུར་བཞིན་ཡོད།
257



སངས
ཤེས་རབ་ཀྱི་ཚོམས།
ངས་རྒྱས་ཀྱི་བསྟན་པ་རིན་པོ་ཆེ་བོད་ཀྱི་ཡུལ་དུ་གཞི་ཚུགས་ཤིང་ཕྱོགས་སུ་རྒྱས་
པ་ཡང་སློབ་དཔོན་ཐོན་མིའི་བཀའ་དྲིན་ཡིན་ཏེ་གལ་ཏེ་སློབ་དཔོན་ཐོན་མིས་ཡི་གེ་
གསར་བཟོ་མ་བྱས་པ་ཡིན་ན་སངས་རྒྱས་ཀྱི་བསྟན་པ་བོད་དུ་དར་མི་སྲིད་ལ་དར་ཀྱང་
རྒྱས་མི་སྲིད། དེ་བས་གྲུབ་མཐའ་རིས་མེད་ཀྱི་དགོན་སྡེ་རྣམས་ལ་སློབ་དཔོན་ཐོན་མིའི་
བཀའ་དྲིན་འདྲ་བ་གཞན་གང་ན་ཡང་མེད་ལ་སངས་རྒྱས་བསྟན་པར་མཚོན་ན་ཡང་སློབ་
དཔོན་ཐོན་མིའི་བཀའ་དྲིན་འདྲ་བ་གཞན་གང་ན་ཡང་མེད་དེ། ད་ལྟ་སངས་རྒྱས་ཀྱི་
བསྟན་པ་རིན་པོ་ཆེ་མདོ་སྔགས་ཁ་ཚང་བ་བོད་ལ་བཞུགས་པ་འདིས་ཀྱང་གསལ་བོར་
ཤེས་ཐུབ་པ་མ་ཡིན་ནམ།
སློབ་དཔོན་ཐོན་མི་འདི་ཉིད་བོད་ཀྱི་རྨོངས་པའི་མུན་པ་སེལ་བའི་བཀའ་དྲིན་
ཅན་དུ་མ་ཟད། སོག་པོ་དང་རྒྱ་ནག་བཅས་མི་རིགས་མང་བོ་ཞིག་དང༌། ལྷག་པར་འཛམ་
གླིང་ཟླུམ་པོ་ཡོངས་ལའང་གཅེས་ནོར་རིན་པོ་ཚེ་རིན་ཐང་དང་བྲལ་བ་ཞིག་གནང་བས་
ཁོང་གི་མཛད་རྗེས་ཀྱི་རྡོ་རིང་སུ་དང་གང་གིས་ཀྱང་བསམ་སྦྱོར་གདུག་རྩུབ་ངན་པས་
གཏན་ནས་སུབ་མི་ཐུབ། འདི་ལྟར་བཤད་ན་ཚད་ལས་བརྒལ་མེད་དེ། ད་ལྟ་བོད་ཀྱི་རིག་
གནས་འདི་འཛམ་གླིང་ཟླུམ་པོའི་གཅེས་ནོར་དུ་འགྱུར་བཞིན་པ་ཡང་གནད་གཏུགས་ན་
འདི་ལ་འབྲེལ་ཡོད།
ད་ལྟ་བཤད་ན་བོད་ཀྱི་རིག་གནས་འདི་ཐོན་མི་སམ་བྷོ་ཊའི་རིག་གནས་ཡིན་ལ་
བན་བོན་གཉིས་ཀྱི་རིག་གནས་ཀྱང་ཐོན་མི་སམ་བྷོ་ཊའི་རིག་གནས་སུ་གྱུར་ཡོད་པས་
སློབ་དཔོན་ཐོན་མི་སམ་བྷོ་ཊ་དང་། སམ་བྷོ་ཊའི་རིག་གནས་དང་སམ་བྷོ་ཊའི་སྙིང་སྟོབས་
བཅས་ལ་སློབ་སྦྱོང་བྱེད་པ་ནི་བོད་མི་ཀུན་གྱི་འོས་འགན་ཡིན་ནོ། །ངོ་མ་བཤད་ན་སམ་བྷོ་
ཊ་ལས་ལྷག་པའི་སྙིང་སྟོབས་ལྡན་པ་ཞིག་དང་། བློ་གྲོས་ལྡན་པ་བོད་གངས་ཅན་གྱི་ལྗོངས་
སུ་གཏོན་ནས་ཡོད་མི་སྲིད།
དེ་བས་ང་ཚོས་སློབ་དཔོན་ཐོན་མིའི་བཀའ་དྲིན་རྗེས་སུ་དྲན་འོས་ལ་ཁོང་གི་སྙིང་
སྟོབས་དར་སྤེལ་གཏོང་འོས། ཐོན་མི་ཞེས་པའི་མིང་འདི་ནི་བོད་ཀྱི་རིག་གནས་མཚོན་
བྱེད་ཅིག་ཡིན་པས་རིག་གནས་འདི་ལ་སྦྱོང་བརྩོན་སྤེལ་བ་གཞིར་བཅས་མི་རིགས་འདིར་
258



གངས་སེང་འཚོལ་བ།
རང་གི་ནུས་པས་སྲི་ཞུ་བསྒྲུབ་དགོས་ལ། སློབ་དཔོན་ཐོན་མིའི་ཞབས་འདྲེན་དུ་མི་འགྱུར་
བའི་ཆེད་དུ་ང་ཚོས་རང་གི་སྙིང་ལ་རུས་པ་ཞིག་བསྣོན་རྒྱུ་ནི་ཤིན་ཏུ་གལ་ཆེ་བ་ཡིན། འདི་
ལྟ་བུའི་དོན་སྙིང་ཤེས་ན་ད་གཟོད་དགོང་ཚོགས་འདི་འཚོགས་པའི་གལ་ཆེན་གྱི་སྙིང་བོ་
ཤེས་ཐུབ། དེ་བས་ངས་དགོང་ཚོགས་འདི་དང་འདི་ལྟ་བུ་འཚོགས་པ་ལ་དགའ་མགུ་ཡི་
རང་སྐྱེས་པ་མ་ཟད། ལས་འདིའི་སློང་མཁན་དེ་དག་རྣམ་དཔྱོད་ལྡན་ཞིང་བློ་གྲོས་ཡངས་
པ་ཡང་ཤེས་སོང་།
ང་ཅག་རྣམས་ལ་བཀའ་དྲིན་གཞལ་མཐའ་མེད་པའི་སློབ་དཔོན་འདི་ཉིད་ཀྱི་
ལོ་རྒྱུས་སྐོར་བོད་ཀྱི་ལོ་རྒྱུས་རྣམས་སུ་མ་གླེང་བ་ཕལ་ཆེར་མེད་མོད། ད་ལྟ་བོད་ལ་དྲིན་དུ་
བྱས་ཀྱང་དྲིན་མི་ཤེས་པའི་དཔེ་ལྟར་སོང་ཞིང་། ལྟ་བ་རྫོབ་རོ་སྣ་ཚོགས་རྩྭ་ལྡུམ་བཞིན་
རྒྱས་པ་ལ་བརྟེན་ནས་སློབ་དཔོན་དམ་པ་འདིའི་བྱུང་མིན་ལ་ཐེ་ཚོམ་བྱེད་པ་སྣང་བ་
སོགས་སློབ་དཔོན་དམ་པ་འདིའི་མཛད་རྗེས་སུབ་པའི་ཐབས་ལ་རྩོམ་པར་མཐོང་བ་ནི།
ཁྭ་ཏའི་ཕྲུ་གུས་མ་ཡི་སྤུ། །ཐོགས་པ་དྲིན་ལན་ཡིན་པར་བསམ། །ཞེས་པའི་དཔེ་ལས་མ་
འདུས།
དེ་བས་སྙིང་ལ་རུས་པ་ཡོད་པའི་བུ་ཕྲུག་ཅིག་ཡིན་ན། སེམས་ལ་ཞི་ཁྲེལ་ཡོད་པའི་
མི་ཞིག་ཡིན་ན། ཕ་བཟང་བོའི་རུས་པ་སྙིང་ལ་བཅུག་ནས། མ་བཟང་བོའི་ཞེ་ཁྲེལ་སེམས་
ལ་བཟུང་ནས་སློབ་དཔོན་ཐོན་མི་ལ་རྗེས་དྲན་ཞུ་བ་ནི་བོད་ཀྱི་རིག་གནས་ཀྱི་རིན་ཐང་ལ་
སླར་ཡང་རིན་ཐང་དུ་ཤེས་པ་ཞིག་ཡིན་པས་མུ་མཐུད་དུ་སློབ་གྲྭ་སོ་སོ་དང་དགོན་སྡེ་སོ་སོ་
ནས་རྗེས་དྲན་བྱ་འོས་པའི་སློབ་དཔོན་འདི་ལ་རྗེས་དྲན་བྱེད་པ་ནི་དགོས་གལ་ཤིན་ཏུ་ཆེ་
བ་ཞིག་ཏུ་མཐོང་སོང་།
རེད་དེ། ཇི་སྲིད་སློབ་དཔོན་ཐོན་མིའི་སྙིང་སྟོབས་མ་ཡལ་བར་དུ་བོད་མི་རིགས་
ཀྱི་སྙིང་སྟོབས་ཡལ་མི་སྲིད་ལ། ཇི་སྲིད་སློབ་དཔོན་ཐོན་མིའི་བློ་གྲོས་མ་ཉམས་བར་དུ་བོད་
མི་རིགས་ཀྱི་བློ་གྲོས་གཏན་ནས་ཡལ་མི་སྲིད། འདི་ནི་ཚོགས་འཕྱི་བའི་དགོང་ཚོགས་
འདིའི་དོན་སྙིང་རེད།
259



ཤེས་རབ་ཀྱི་ཚོམས།
མི་རིགས་འདིའི་ཉམས་རྒུད་དང་དར་རྒྱས་སྐོར་གླེང་བ།
མི་རིགས་ཤིག་དར་རྒྱས་སུ་འགྲོ་བའམ་ཡང་ན་ཉམས་རྒུད་དུ་འགྲོ་བ་དེ་གཞན་ལ་
རག་ལས་མེད་པར་མི་རིགས་རང་ཉིད་ལ་ཐུག་ཡོད། དེ་ནི་རང་ཉིད་རང་ཉིད་ཀྱི་དགྲའམ་
ཡང་ན་རང་ཉིད་རང་ཉིད་ཀྱི་མགོན་ཡིན་པའི་གནས་ལུགས་འདིའི་སྟེང་ནས་ཤེས་དགོས།
ཐོག་མར་རང་ཉིད་རང་ཉིད་ཀྱི་དགྲ་ཞེས་པ་འདི་གོ་བ་ཞིག་བླངས་ན་མི་ཞིག་དང་མི་
རིགས་ཤིག་ཆོས་ལུགས་གང་ཡིན་ནའང་འདྲ། རང་ཉིད་ཀྱིས་རང་ཉིད་བསྐྲུན་དགོས། དེ་
ནི་རང་ཉིད་ཀྱི་འཕེལ་རྒྱས་ལ་བསམ་གཞིག་བྱས་པ་ཡིན་ལ་རང་ཉིད་རུལ་སུངས་སུ་གྱུར་
པ་ལ་བརྟེན་ནས་རང་ཉིད་ཉམས་རྒུད་དུ་འགྲོ་བ་རེད། རང་ཉིད་རུལ་སུངས་སུ་འགྱུར་བ་
ནི་ཆོས་ལུགས་ལ་བརྟེན་ནས་ཆོས་ལུགས་བསྣུབ་དགོས་པའི་གནས་ལུགས་དང་གཅིག་
སྟེ ཆོས་ལུགས་བཀག་སྡོམ་དང་ངོ་རྒོལ་གྱིས་ཆོས་ལུགས་རྩ་མེད་དུ་གཏོང་འདོད་པ་ནི་
ཆོས་ལུགས་དར་རྒྱས་སུ་བཏང་བ་ཞིག་རེད” ཅེས་མར་ཁེ་སིས་གསུངས་པ་ལྟར་གཞན་
པའི་དྲག་ཤུལ་དང་གཡོ་ཐབས་ག་འདྲ་སྤྱད་ཀྱང་མི་རིགས་ཤིག་རྩ་མེད་དུ་གཏོང་མི་ཐུབ་
པ་མ་ཟད་མི་རིགས་དེ་ཡར་རྒྱས་ལ་ངར་ཤུགས་བསླངས་ཏེ་ཤེས་རིག་དང་ཆབ་སྲིད།
དམག་དོན་བཅས་གང་ཐད་ནས་གཞེན་སྐུལ་བྱས་པ་ཞིག་རེད། མི་རིགས་ཀྱི་གྲུབ་ཆ་གཙོ་
བོ་ཤེས་རིག་ཡིན་ཏེ་འཇིག་རྟེན་འདིར་ཤེས་རིག་ཡོད་ཚེ་མི་རིགས་དེའི་སྔར་བཞིན་གསོན་
པོར་བསྡད་ཡོད་ལ་ཤེས་རིག་མེད་ཚེ་མི་རིགས་དེའང་འཇིག་རྟེན་འདི་ནས་ཤི་ཚར་བ་
ཡིན།
དེའི་ཕྱིར། མི་རིགས་ཤིག་ཉམས་དམས་སུ་འགྲོ་མིན་ཡང་དེའི་ཤེས་རིག་དང་
འབྲེལ་ཡོད། ཤེས་རིག་ནི་སྐད་དང་གོམས་སྲོལ་རིག་གནས། ཆོས་ལུགས་བཅས་འདུས་
ཤིང་མི་རིགས་གཅིག་གྱུར་ངང་མཐུན་སྒྲིལ། ཡར་སྐུལ་གྱི་ནུས་པ་ཐོན་པ། ལོ་རྒྱུས་དང་
ཡར་སྐུལ་གྱི་རིན་ཐང་ལྡན་པ་ཞིག་རེད། དེ་བས་ཤེས་རིག་གི་རིན་ཐང་ངོས་ཟིན་པ་ནི་མི་
རིགས་ཀྱི་རིན་ཐང་ངོས་ཟིན་པ་ཡིན། མི་རིགས་ཀྱི་རིན་ཐང་ཤེས་པའི་དགོས་པ་ནི་མི་
ཡི
26()



གངས་སེང་འཚོལ་བ།
རིགས་ཡར་སྐུལ་གྱི་ཆེད་ཡིན། དེའི་ཕྱིར། ཤེས་རིག་གི་རིན་ཐང་ལ་དོ་སྣང་མེད་པ་དང་ངོ་
རྒོལ་དང་གཏོར་བརླག་གིས “ མི་རིགས་གླེང་བ'' ནི་མི་རིགས་ཀྱི་རིན་ཐང་མ་ཤེས་པའི་
བསམ་བློ “རུལ་བ” སྟེ་རང་ཉིད་རང་ཉིད་ཀྱི་དགྲ་རུ་འགྱུར་བའི་བྱ་ཐབས་ཡིན་ཏེ་མདོར་
ན་རང་གི་མི་རིགས་རྩ་མེད་དུ་གཏོང་བ་ཡིན་པ་སི་ཏ་ལིན་གྱིས “མི་རིགས་ཤིག་རྩ་མེད་དུ་
གཏོང་བ་ལ་ཐོག་མར་དེའི་ཡི་གེ་རྩ་མེད་གཏོང་དགོས་པའི” སྐད་ཆ་གྲགས་ཅན་འདིས་
བདེན་དཔང་བྱས་པ་སྟེ་མི་རིགས་གཅིག་གྱུར་དང་མཐུན་སྒྲིལ་གྱི་ནུས་པའང་ཤེས་རིག་
ལས་ཐོན་པས་ཤེས་རིག་འཐོར་ཞིག་དང་རྩ་མེད་དུ་སོང་ན་མཐུན་སྒྲིལ་དང་གཅིག་གྱུར་
ནུས་པའང་རྩ་མེད་དུ་སོང་བ་ཡིན།
མི་རིགས་སུ་ཡིན་རུང་རང་གི་ལ་རྒྱ་ནི་གཙོ་བོ་ཤེས་རིག་གི་སྟེང་ནས་སྐྱེ་དགོས་པ་
ཞིག་ཡིན་ལ། དེའི་སྟེང་ནས་མི་རིགས་ཀྱི་མདུན་ལམ་ལ་བསམ་གཞིག་བྱེད་པ་ནི་དོན་གྱི་
སྙིང་བོ་ཡིན། མི་རིགས་ཤིག་གི་མདུན་ལམ་ལ་བསམ་དུས་དེ་རིང་གི་འགྲོ་སྟངས་ལས་སང་
ཉིན་གྱི་གནས་བབས་བསམ་སྟེ་སང་ཉིན་གྱི་གནས་བབས་དེའི་ཕྱིར་དུ་དེ་རིང་བྱ་བ་གང་
དང་གང་ཞིག་སྒྲུབ་དགོས་པ་དེ་རེད། དེ་རིང་གི་བོད་ཀྱི་ཤེས་ཡོན་ཅན་མང་བོའི་ངོ་
གདོང་ལ་བལྟས་ན་ཚང་མ་དེ་རིང་གི་གནས་ལུགས་ལས་ཆོ་ངེ་བཏོན་ཏེ་རང་ཉིད་ལ་ དག་
སེལ་གྱིས་ལེ་ལན་ཐམས་ཅད་ཁ་སང་ལ་བཀལ་ནས་ཤེས་རིག་ལ་ངོ་རྒོལ་གྱིས་ལ་རྒྱའི་ཆང་
རག་དེ་འཐུང་བཞིན་ཡོད་ལ་མདོར་ན་རང་ཉིད་མི་རིགས་འདིའི་ཅི་ཡིན་པ་དང་ཅིའི་
ཕྱིར་མི་རིགས་འདིའི་ལ་རྒྱ་བཤད་བཞིན་པ་ཤེས་མེད་པ་རི་བོང་ཅལ་འགྲོགས་ཀྱི་ལ་རྒྱུ་
རང་ཡིན་ནོ། །
ང་ཚོས་རང་སྟེང་ལ་བ་
་བསམ་གཞིག་ཤིག་བཏང་ན་འུ་ཅག་སུ་ཡིན་ཡང་འདྲ། མི་
རིགས་གཞན་གྱི་སྐད་མ་འདྲེས་པར་བོད་སྐད་རྐྱང་རྐྱང་གི་ལམ་ནས་ཁ་བརྡ་སྐྱིད་པོ་ཞིག་
བྱེད་ཐུབ་བམ། ཕལ་ཆེར་དེ་རིང་གི་ཚོགས་གྲལ་ན་མི་ཚེ་འདིར་བོད་ལྭ་གྱོན་མ་མྱོང་བའང་
ཡོང་རྒྱུ་རེད། འདིས་ང་ཚོ་ཚང་མའི་སྟེང་དུ་ཅི་ཞིག་ཆད་པ་གསལ་བོར་མཚོན་ཞིང་མ་
འོངས་པའི་སྤྱི་ཚོགས་ཀྱི་གནས་ཚུལ་དེ་བས་ཀྱང་ཆེས་གསལ་བོར་མཚོན་པ་མིན་ནམ།
ལྷག་པར་བོད་ཡིག་དགོས་མཁོ་མེད་པའི་ལྟ་བ་འདིས་ལས་བྱེད་པ་དང་སློབ་གྲྭ་ཆུང་
འབྲིང་། ལྷག་པར་སློབ་གྲྭ་ཆེན་མོ་ལ་ནང་བྱུང་བ་མང་། བོད་ཀྱི་ལ་རྒྱ་བཤད་པ་དང་ཚང་
མས་མི་རིགས་གླེང་བཞིན་དུ་བོད་ཡིག་སྤྱོད་སྒོ་ཆུང་བའི་སྨྲེ་ངག་དང་སྦྱོང་མི་འདོད་པ་
261



ཤེས་རབ་ཀྱི་ཚོམས།
འདིས་ཁ་ཕོར་གྱི་དོན་དུ་སྐད་ཆ་བཤད་བཞིན་པ་གསལ་བོ་ཤེས་ཐུབ། ལྷག་པར་འགའ་
རེས་རྗེས་ལུས་ཀྱི་རྒྱུ་རྐྱེན་ལ་བསམ་ཁུལ་གྱིས་ཤེས་རིག་ལ་ངོ་རྒོལ་བྱེད་པ་ནི་ལྕེབས་ཐག་
རང་ཉིད་ཀྱི་སྐེར་བསྐོན་ནས་སྲོག་སྐྱོབས་ཤིག་ཅེས་སྨྲེ་ངག་འདོན་པ་ཁོ་ན་རེད།
བོད་མི་རིགས་ཀྱི་མདུན་ལམ་བསམ་མཁན་ཞིག་ཡིན་ན་སྒེར་གྱི་ཁེ་ཕན་བསམ་སྟེ་
མི་རིགས་ཀྱི་རིན་ཐང་དོར་ན་འདིར་ཅི་ལྟར་གོ་བ་ལེན་དགོས། མིག་སྔའི་གནས་ཚུལ་ལ་
བལྟས་ན་བོད་ཡིག་ལ་སྙིང་ཉེ་བ་ནི་བོད་ཡིག་དགེ་རྒན ན་གཞོན་དགེ་རྒན་སྐོར་ཞིག་མི་
འདུས དང་བོད་རིག་པ་ཞིབ་འཇུག་བྱེད་མཁན་སྐོར་ཞིག་དང་དགོན་སྡེ་ཁག་རེད། འདི་
ལྟར་སོང་ན་བོད་ཡིག་དགོན་སྡེའི་ཡི་གེར་མི་འགྱུར་ཀ་མེད་རེད། དེ་བས་ང་ཚོའི་མི་རིགས་
འདིའི་མདུན་ལམ་ག་འདྲ་ཞིག་ཡིན་ནམ། སྐབས་འདིར་རྒྱའི་མཁས་པ་མང་བོས “ཁྱེད་
ཚོར་མི་རིགས་འདིར་འདི་ལྟ་བུའི་ཤེས་རིག་ཡོད་པས་ཅིའི་ཕྱིར་ཡིད་ཕམ་པ་ཡིན། ཧུར་
བརྩོན་བྱོས་དང་མདུན་ལམ་ཡོང་ཁོ་ཐག་ཡིན ” ཞེས་དབྱུགས་དབྱུང་བྱེད་དགོས་པའི་ཚོད་
ལ་སླེབས་འདུག ངའི་བསམ་པར་སློབ་གྲྭ་ཆེན་མོ་བ་ནི་མཐོ་རིམ་སློབ་གསོ་ཐོབ་པའི་གང་
ཟག་ཡིན་པས་རང་ཉིད་ལ་བྱ་བ་རེག་མིན་དང་བདེ་སྡུག་ཁོ་ན་བསམ་ན་ཡིད་སྐྱོ་བོ་རེད།
སློབ་གྲྭ་ཆེན་མོ་བས “མི་རིགས་རང་གི་ཡི་གེ་དང་ཤེས་རིག་གི་རིན་ཐང་བརྩི་སྲུང་མེད་ན་
ས་ཅད་ཅི་ཁག་བཤད་མ་དགོས་པས་དོན་དུ་མི་རིགས་ཀྱི་ལ་རྒྱ་སུ་ཞིག་ལ་ལྡན་
པ་ཡིན།
གོ་ཐོས་ལ། ཐེ་ཝན་གྱི་དབྱིན་ཇིའི་སློབ་དེབ་དག་གི་སྟེང་དུ་འདི་འདྲ་ཞིག་བྲིས་
ཡོད་པ་རེད། “ང་ཚོས་དབྱིན་ཇིའི་ཡི་གེར་སྦྱོང་དགོས་བྱུང་བ་འདི་མི་རིགས་འདིའི་ཆེས་ངོ་
ཚ་རེད། འོན་ཀྱང་མ་སྦྱངས་ན་མི་ཆོག ང་ཚོ་རྗེས་སུ་ལུས་པས་ངེས་པར་དུ་ཁོ་ཚོ་ལས་
ལེགས་ཆ་ལེན་དགོས། ” ཞེས་འབྱུང་བ་འདི་ཆེས་དོན་སྙིང་ལྡན་པའི་སྐད་ཆ་ཞིག་སྟེ་
དབྱིན་ཇིའི་མི་རིགས་ཀྱིས་རང་ཉིད་ཀྱིས་རང་ཉིད་སྐྱོབ་པའི་འོས་འགན་གྲུབ་པ་མ་ཟད་
ད་དུང་གཞན་གྱི་མགོན་དུ་བྱེད་པའི་དཔུང་འཇུག་བྱེད་པ་རེད། མི་རིགས་སུ་ཡིན་རུང་
དཔུང་འཇུག་འདི་དང་དུ་ལེན་མིན་རང་ཉིད་རང་ཉིད་ཀྱི་དགྲར་འགྱུར་མིན་དང་འབྲེལ་
བ་ཡོད་པས་གོང་གི་སྐད་ཆ་དེར་བསམ་གཞིག་བྱེད་པ་གལ་ཆེ་ཞིང་པཎ་ཆེན་རིན་པོ་ཆེས་
ཀྱང་ལྷ་སས་ཀྱང་དེང་རབས་ཅན་ལ་བསྙེག་དགོས་མོད། ལྷ་སའི་ཁྱད་ཆོས་ལྡན་པའི་དེང་
རབས་ཅན་ལ་བསྙེགས་པ་ལས་ཧོང་ཀོང་གི་ཁྱད་ཆོས་ལྡན་པའི་དེང་རབས་ཅན་ལ་
ག་
262



གངས་སེང་འཚོལ་བ།
བསྙེགས་མི་རུང་ཞེས་གསུངས་པ་ལྟར་རེད། དེའི་ཕྱིར་ང་ཚོ་ན་གཞོན་རྣམས་ཀྱིས་བསམ་
གཞིག་མང་ཙམ་བཏང་ནས་ཧོལ་རྒྱུགས་ཉུང་ཙམ་བྱེད་དགོས། འོན་ཀྱང་ཡིག་རིགས་ཤིག་
ཤེས་ན་མི་རིགས་
གིས་ཤིག་ཤེས་པ་ཡིན་ལ། སྔོན་ཐོན་མི་རིགས་ཅི་ཙམ་ཤེས་པ་ཙམ་རང་གི་མི་
རིགས་འདིར་བསམ་གཞིག་གཏང་དགོས། དེ་ལྟར་བསམ་གཞིག་གཏོང་དུས་རྒྱའི་མཁས་
པ་ཆེན་ཧུའུ་ཧྲིས་བཤད་པ་ལྟར “མགོ་སྐོར་ལ་མཉམ་འཇོག་བྱེད་དགོས་
རང་ཉིད་རང་ཉིད་ཀྱི་མགོན་དུ་བྱེད་པ་ལ་ངེས་པར་དུ་རང་ཉིད་ཀྱིས་རང་ཉིད་
སྐྱོབ་དགོས། སྐྱོབ་ཚུལ་ཡང་ཤེས་རིག་རྒྱུན་འཛིན་དང་དར་སྤེལ་ལ་བརྟེན་དགོས་ཤིང་དེ་
ཡང་མི་རིགས་རང་ཉིད་ལས་གཞན་སུ་ལའང་རེ་ས་མེད། སྤྱིར་འགྲོ་བ་མིའི་རིགས་ཡིན་པ་
འདྲ་ནའང་མི་རིགས་ཞེས་ཆེད་དུ་གླེང་དགོས་པའི་རྒྱུ་མཚན་དེ་སོ་སོའི་རིག་གཞུང་དང་
གོམས་སྲོལ་ཏེ་མི་རིགས་ཀྱི་དོན་དུ་བྱ་བ་བྱེད་དོན་ཡང་མི་རིགས་ཀྱི་རྣམ་པ་ཟིན་རྒྱུ་དེ་ཡིན།
མང་བོའི་བསམ་པར་བོད་མིའི་དཔལ་འབྱོར་དང་ཚན་རིག་གི་ཆ་ནས་རྗེས་སུ་ལུས་པས་
བོད་ཀྱི་ཤེས་རིག་འདིས་མ་འོངས་པར་ཁ་ཕྱོགས་སྟོན་མི་ཐུབ་སྙམ་པ་རེད། འོན་ཀྱང་དེ་ནི་
ཆ་མི་ཚང་བའི་ལྟ་ཚུལ་ཕྱེད་ཀ་ཞིག་རེད། དུས་རབས་དང་སྤྱི་ཚོགས་ཀྱི་གནས་བབས་མི་
འདྲ་བའི་ནང་དུ་བོད་ཀྱི་ཤེས་རིག་འདི་གྲུབ་ཅིང་དུས་རབས་རིམ་བྱུང་གི་ནང་དུ་འདིས་
དགེ་མཚན་ལྡན་པའི་ནུས་པ་བཏོན་ཡོད། འོན་ཀྱང་དུས་ཀྱི་འཕེལ་རྒྱས་དང་བསྟུན་ནས་
སྔོན་མའི་གཞུང་ལུགས་དེ་ནུས་པ་ཇེ་ཆུང་དུ་འགྲོ་བའང་ཚན་རིག་དང་བཅས་པའི་གཞུང་
ལུགས་ཐམས་ཅད་གཅིག་འདྲ་ཡིན། དེ་དར་སྤེལ་དང་ཆ་ཇེ་ཚང་དུ་ཁ་སྐོང་བྱེད་པ་དེ་དུས་
རབས་སོ་སོའི་ཤེས་ཡོན་ཅན་ལ་འབྲེལ་ཡོད་པས་མ་འོངས་སྤྱི་ཚོགས་ལ་ནུས་པ་ཐོན་མིན་
དེ་ད་ལྟའི་ཤེས་ཡོན་ཅན་ལ་རག་ལས།
ངའི་བསམ་པར་ནང་བསམ་བློ་ཡར་རྒྱས་དང་ཕྱིའི་དངོས་པོའི་ཡར་རྒྱས་དོ་མཉམ་
པ་ནི་ཤིན་ཏུ་གལ་ཆེ། ནང་བསམ་བློའི་ཡར་རྒྱས་མེད་པའི་རྒྱུ་མཚན་གྱིས་ནད་ཡམས་ཀྱི་
སྡུག་བསྔལ་དང་དེ་ལས་གཞན་པའི་སྡུག་བསྔལ་སྣ་ཚོགས་དང་ཁ་འབྲལ་ཐབས་མེད།
དཔྱད་གཞི་ལྟར་དབྱིན་ཇིའི་མི་དར་མའི་བཞི་ཆའི་གཅིག་ལ་སྙིང་ནད་བྱུང་ཡོད་ཟེར།
འདི་ལས་བལྟས་ན་ང་ཚོའི་མི་རིགས་ཀྱི་བྱམས་སྙིང་རྗེའི་ལྟ་བ་འདིས་མིའི་བདེ་ཐང་དང་
མི་རིགས་ཤིག་གམ་འཇིག་རྟེན་ལས་ཉེན་རྒྱུད་ལས་སྐྱོབ་ཐུབ། དེ་བས་དུས་རབས་ཉེར་
གཅིག་པར་ཞི་བདེ་དང་བདེ་ཐང་རང་བྱུང་འབྱུང་ཁམས་སྲུང་སྐྱོབ་ཐད་ལ་གཞན་ལ་མེད་
263



ཤེས་རབ་ཀྱི་ཚོམས།
པའི་ཁྱད་ནོར་ཞིག་ཡོད་པ་འདི་གལ་ཆེ། འོན་ཀྱང་ཤེས་རིག་གི་ངོས་ནས་རིན་ཐང་ཡོད་པ་
ཙམ་གྱིས་མི་ཆོག་པར་གཙོ་བོ་རིན་ཐང་དེ་འདོན་སྤེལ་བྱེད་ཐུབ་མིན་ལ་ཐུག་ཡོད། དེ་རིང་
གི་ང་ཚོའི་འོས་བབས་ནི་ནང་བསམ་བློ་སྲུང་སྐྱོབ་དང་དར་སྤེལ་ལས་གཞན་དངོས་པོའི་
དཔལ་ཡོན་ཡར་རྒྱས་པའི་ཐད་ལ་འབད་དགོས། འོན་ཀྱང་ལམ་འདི་ད་ལྟའི་གནས་
བབས་ལས་བལྟས་ན་ཧ་ཅང་ཁག་པོ་ཡིན་ཏེ། ཉེ་བའི་ལོ་འདི་དག་ཏུ་བོད་རིགས་སློབ་མ་
སློབ་གྲྭར་མི་སྐྱེལ་བའི་ཉེན་ཚབས་ཇེ་ཆེར་གྱུར་པའི་ཁར་བོད་རིགས་སློབ་གྲྭ་ཆེ་འབྲིང་གི་
སློབ་མ་དག་དངོས་ལུགས་དང་སྐྱེ་དངོས་རྫས་འགྱུར་སོགས་དེང་གི་རིག་པ་གསར་བ་སྤྲོ་
སྣང་མེད་པ་དང་ཆོག་ཤེས་ཆེ་བའི་གནད་དོན་འདི་དང “ ཤེས་ཡོན་ཅན” ད་
དག་འ་འང་
རིགས་ཀྱི་སྐད་ཆ " ལྡན་ཡང “སྒེར་སེམས ་ ཆེ་བ་དག་རེད། འདི་ནི་ང་ཚོའི་མི་རིགས་
འདིའི་ད་ལྟའི་བསམ་བློའི་གོ་རྟོགས་དང་འབྲེལ་བས། གནས་བབས་འདི་བསྒྱུར་བ་ནི་
ཤིན་ཏུ་གལ་ཆེ་བ་ལས “ ཤེས་ཡོན་གསར་བར་དགའ་འབོད་དང་རྙིང་བར་དགག་རྒྱག་
གིས་སྡོད་པའི “ དུས་ཚོད་ཅིག་གཏན་ནས་མ་རེད། དེ་བས་མི་རི་པ།ས་ཀྱི་སྤྲོ་སྣང་དང་རང་
བཀུར་ལས་རང་ཉིད་ཇི་ལྟར་སྐྱོབ་པ་དང་དེ་རིང་གི་གནས་བབས་ངན་པ་འདི་ཇི་ལྟར་
བསྒྱུར་བའི་ཐབས་ལམ་མི་འཚོལ་བར “མི་རི གས་ “མི་རིགས ་ ཞེས་ཕན་ཚུན་ལེ་བདའ་
དང་རྩོད་གླེང་བྱེད་པ་ནི་མཐོང་རྒྱུ་ཐོས་རྒྱ་མེད་པའི་མི་རིགས་འདིའི་གླེན་རྟགས་ཤིག་
རེད།
བཅོས་བསྒྱུར་སྒོ་འབྱེད་ཀྱི་སྐབས་འདི་བོད་ཀྱི་སློབ་མ་དག་ཆེས་ཡིད་ཐང་ཆད་
པའི་དུས་ཚོད་ཅིག་ཡིན། ངས་རྒྱུས་ལོན་བྱས་པ་ལྟར་སྔོན་བོད་རིགས་སློབ་མ་དྲུག་བརྒྱ་
ཡོད་པའི་སློབ་འབྲིང་ཞིག་ན་ད་ལྟ་སུམ་བརྒྱ་ལྷག་མ་གཏོགས་མེད། དེའི་རྒྱུ་རྐྱེན་གཙོ་
བོ “བྱ་བ་ལག་ཏུ་མི་འོང” ཞེས་པ་འདི་རེད། འདི་ལྟར་སོང་ན་མི་རིགས་འདིས་རང་ཉིད་
རང་ཉིད་ཀྱི་མགོན་དུ་བྱེད་པ་ཕར་ཞོག་ཆེས་ཉེན་ཁ་ཆེ་བའི་ཉིན་མོ་ཞིག་ཐོན་པ་རེད།
ངའི་བསམ་པར་དུས་སྐབས་འདི་ནི་མི་རིགས་དང་རྒྱལ་ཁབ་ལ་བྱ་བ་ལེགས་པོ་ཞིག་སྒྲུབ་
པའམ་རང་ཉིད་དམ་མི་རིགས་ཤིག་གི་སྦྱོང་བརྡར་བྱེད་པ་ལ་ཆེས་ལེགས་པའི་དུས་ཚོད་
ཅིག་ཡིན་པས་བོད་ཀྱི་སློབ་གྲྭ་ཆེན་མོ་བའི་སློབ་མ་དག་གིས་རང་ཉིད་རང་ཉིད་ཀྱི་མགོན་
དུ་བྱེད་པའི་ཆེད་དུ་བསམ་བློ་རྒྱ་བསྐྱེད་དེ་ནུས་ཤུགས་འདོན་སྤེལ་སྦྱོང་བརྡར་གང་ལེགས་
བྱེད་པ་ནི་ཤིན་ཏུ་གལ་ཆེའོ། །
264



གངས་སེང་འཚོལ་བ།
གུར་ཀུམ་ཆུན་པོར་འབྲེལ་ཏེ་བོད་ཀྱི་རྩོམ་རིག་གི་བསམ་བློའི་
ཁ་ཕྱོགས་གླེང་བ།
དུས་དེབ་ཅིག་འདོན་པའམ་ཡང་ན་སློབ་གྲྭ་ཞིག་འཛུགས་དོན་ནི་མི་རིགས་ཤིག་
གི་ཆེད་དུ་ཡིན་ལ། མི་རབས་ཤིག་གི་ཆེད་དུའང་ཡིན། དེ་བས་དུས་དེབ་ཅིག་གིས་མི་
རིགས་ཤིག་ལ་བསམ་བློའི་ཁ་ཕྱོགས་བསྟན་དགོས་ལ་མི་རབས་གཅིག་གི་ཤེས་ཡོན་གྱི་ཆ་
ནས་གསོ་སྐྱོང་གནང་དགོས། མི་རིགས་ཤིག་གི་ཉམས་རྒུད་དམ་ཡང་ན་འཕེལ་རྒྱས་སུ་
འགྲོ་བའི་གནད་དེ་གང་ལའང་རག་ལས་མེད་པར་མི་རིགས་དེའི་བསམ་བློའི་གོ་རྟོགས་ལ་
རག་ལས་པ་རེད། ང་ཚོས་མི་རིགས་ཤིག་བསྐྱབ་དགོས་ན་ཐོག་མར་མི་རིགས་དེའི་ཤེས་
རིག་བསྐྱབ་དགོས་ལ། མི་རིགས་དར་སྤེལ་གཏང་དགོས་ན་ཐོག་མར་མི་རིགས་དེའི་རིག་
གནས་དར་སྤེལ་གཏང་དགོས།
དེ་བས་ང་ཚོས་དུས་དེབ་བསྐྲུན་རྒྱུ་ནི་སློབ་གྲྭ་ཞིག་འཛུགས་པ་བཞིན་དཀའ་ངལ་
ཆེ་ལ་ལྷག་པར་དཔལ་འབྱོར་གྱི་ཡོང་སྒོ་ཅི་ཡང་མེད་པའི་གྲྭ་རྐྱང་ལྡོང་ཡོན་ཏན་རྒྱ་མཚོ་
དང་། ཨར་མའི་དགའ་བ་རྒྱ་མཚོ་སོགས་ཀྱིས་ཤེས་བརྩོན་གྱི་རྩལ་ལས་བསྐྲུན་ཅིང་རྒྱུན་
འཁྱོངས་ཐུབ་པ་བྱུང་བ་འདི་ང་ཚོ་དགའ་འོས་པ་ཞིག་རེད།
《གུར་ཀུམ་ཆུན་པོ》 སྒྲུབ་སྟངས་ལ་བལྟས་ན་ཁོའི་འོས་འགན་གཙོ་བོ་རྩོམ་པ་བོ་
གསོ་སྐྱོང་གི་ཐད་དུ་གཞོལ་འདུག་པས་དུས་དེབ་ཀྱི་ངོས་ནས་རྒྱལ་གཉེར་དུས་དེབ་འགའ་
རེ་ལྟ་བུའི་སྤུས་ཚད་ཅིག་མེད་ནའང་རྩོམ་པ་བོ་གསོ་སྐྱོང་གི་ཐད་ནས་རྒྱལ་གཉེར་དུས་
དེབ་ལས་ཕུལ་ཏུ་བྱུང་བས་ཁོའི་འབྲས་བུ་གཡུར་དུ་ཟ་བ་ཞིག་ལོན་འདུག
དུས་དེབ་ཀྱི་རྒྱུ་སྤུས་བསམ་པ་ནི་མིག་སྔའི་དགེ་མཚན་གཙོ་བོར་གཉེར་བ་ཡིན་ལ་
རྩོམ་པ་བོ་སྐྱོང་བ་ནི་མ་འོངས་པའི་དགེ་མཚན་གཙོ་བོ་གཉེར་བ་ཡིན། དུས་དེབ་ཅིག་ཡིན་
ན་མིག་སྔའི་དགེ་མཚན་ཡང་གཉེར་དགོས་མོད་གཙོ་བོར་མ་འོངས་པ་གཉེར་བ་ནི་ཤིན་
ཏུ་གལ་ཆེ་བ་རེད། 《གུར་ཀུམ་ཆུན་པོས》 འདི་ལྟར་མ་འོངས་པ་གཉེར་བ་འདིས་གྲུབ་
འབྲས་རྨད་དུ་བྱུང་བ་ཞིག་ལོན་ཡོད་པ་ཡིག་ཐོག་ནས་རྩོམ་རིག་གཉེར་སའི་སློབ་གྲྭ་ཆུང་
1》
265



1
ཤེས་རབ་ཀྱི་ཚོམས།
ཆུང་ཞིག་གྲུབ་ཡོད་པས་དོན་དངོས་ལ་འདང་བརྒྱབས་ན་སྒེར་གཉེར་དུས་དེབ་ཅིག་གིས་
འདི་ལྟ་བུའི་གྲུབ་འབྲས་བླ་ན་མེད་པ་ཞིག་ཐོན་པ་ནི་དངོས་གནས་ཡ་མཚན་པོ་རེད།
ཡིན་ན་ཡང། ང་ཚོས གུར་ཀུམ་ཆུན་པོའི རྩོམ་ཡིག་དག་བལྟས་ན་རྩོམ་པ་བོ་
དག་གིས་ཐུགས་མཉམ་གཞག་བྱ་ཤིན་ཏུ་མང་སྟེ། 1 སྙན་ངག་ལ་མཚོན་ན,1)ཐམས་ཅད་
སྤྱི་འགྲོས་ཅན་ལ ལ 《མེ་ལོང་མར》 བསྟུན་དྲགས་པས་གསར་བཏོད་བྱེད་ཐུབ་ཀྱིན་མེད་པ།
(2)གོ་བ་ངོས་གཅིག་མ་ལས་སྒོ་སྣ་ཚོགས་ཀྱི་སྟེང་ནས་བརྩེ་སེམས་དང་བསམ་བློ་ངོམ་པའི་
ངང་ཚུལ་ཞན་པ། (3)སྒྱུ་རྩལ་གྱི་ཆ་ནས་ངོས་གཅིག་ལ་གཞོལ་ཆེ་བ་ལས་བརྩེ་སེམས་དང་
སྦྲེལ་བ་ཉུང་བ། ལད་འབྲི་མང་བ་ལས་མི་རང་རང་གི་རང་ཚུགས་ཞན་པ། 2 ལྷུག་རྩོམ་ལ་
མཚོན་ན། (1) རྩ་བའི་ཆ་ནས་ལྷུག་པའི་ཁྱད་ཆོས་མེད་པ། (2) དཔྱད་རྩོམ་དང་འདྲེས་པ།
(3)འགྱུར་བ་དང་བྲལ་བ་སོགས་ཡོད། 3 དཔྱད་རྩོམ་ལ་མཚོན་ན་(1) འགྱུར་བ་མཚོན་པའི་
ཚིག་མང་བ། (2)ཚིགས་བཅད་མང་བོས་ཚིག་གི་ལོ་མ་རྒྱས་པ། (3) ལུང་འདྲེན་པ་མང་བ་
ལས་དཔྱད་པ་ཉུང་བ། (4) དཔྱད་པ་བསྐྱུར་ནས་རང་གི་ལྟ་བ་བརྗོད་པ། (5) ནང་བསྟན་ལ་
ཡོན་ཏན་ཆེ་ཞེས་བརྗོད་པ་ལས་ཆེ་ཚུལ་སྤྱི་ཚོགས་དང་སྦྱར་ནས་བཤད་ཐུབ་ཀྱིན་མི་འདུག
དེ་བས ：གུར་ཀུམ་ཆུན་པོའི༔ བསྒྲུབ་བྱ་ནི 1 རྩོམ་རིག་གི་རྩ་བའི་རྒྱུན་ཤེས་ཏེ་
དཔེར་ན་ལྷུག་རྩོམ་གྱི་རྣམ་གྲངས་སོ་སོ་བརྩམས་ཆོས་གྲགས་ཅན་བསྒྱུར་ནས་ཁྱད་ཆོས་
གསལ་བོར་སྟོན་པའི་ལེ་ཚན་གཅིག 2 རྒྱལ་སྤྱིའི་དཔྱད་རྩོམ་འབྲི་ཚུལ་གྱི་རྩ་བའི་བླང་བྱ་
དམིགས་སུ་འདོན་པ། 3 མི་རིགས་གཞན་པའི་ཟུར་ཟའི་རི་མོ་བཤུས་ཏེ་སྤེལ་བ། ༣ བོད་ཀྱི་
པར་ལེན་སྒྱུ་རྩལ་དར་བར་རམ་འདེགས་བྱེད་པ། 5 རྩོམ་རིག་དཔྱད་བརྗོད་དམིགས་སུ་
འཛིན་པ་བཅས་ཡིན་ལ་རྩོམ་སྒྲིག་པའི་བསྒྲུབ་བྱ་ནི། ( 1 )དེང་རབས་སྡུད་ལེན་བྱས་པའི་
ཤད་རྟགས་མ་ནོར་བར་སྤྱོད་པ། ( 2 )གཞུང་གཉེར་དུས་དེབ་སྦྲང་ཆར་ལྟ་བུ་ལ་བསམ་བློ་
བརྗེ་རེས་ཀྱི་རྩོམ་སྒྲིག་བྱེད་སྟངས་ཚད་ལྡན་ཅན་དུ་གཏོང་བ་བཅས་བྱས་ནས་གཞུང་
གཉེར་དུས་དེབ་ལས་ཐོད་བརྒལ་འབྱུང་བར་བྱེད་པ་ནི་ངའི་རེ་བ་ཉག་གཅིག་ཡིན་ལ། དེ་
ཡིན་ན ༼གུར་ཀུམ་ཆུན་པོ》 སྒེར་གཉེར་ཡིག་ཐོག་སློབ་གྲྭ་ཀུན་ལས་ཁྱད་པར་དུ་འཕགས་
པར་འགྱུར་བ་གདོན་མི་ཟའོ་སྙམ་མོ། །དེས་ནས་ཁོ་བོའི་འདིར་གུར་ཀུམ་ཆུན་པོ་དང་བོད་
ཀྱི་རྩོམ་པོ་བོའི་བསམ་བློའི་ཁ་ཕྱོགས་གང་ལ་བསྙེག་དགོས་མདོ་ཙམ་གླེང་བར་བྱ།
ང་རང་ནང་བསྟན་གྱི་མཚན་ཉིད་རིག་པའི་ཁྲོད་ནས་ནར་སོན་པས་ངའི་གླེང་
266



གངས་སེང་འཚོལ་བ།
བྱའང་རང་ཉིད་ཀྱི་ལྟ་བ་དང་འབྲེལ་བའི་བསམ་བློ་དང་རྩོམ་རིག་ཡིན་པ་སྨོས་མེད་ཡིན།
བསམ་བློ་དང་རྩོམ་རིག་བར་གྱི་འབྲེལ་བ་སྟབས་བདེ་བའི་ངང་ནས་བཤད་ན་སྒྱུ་རྩལ་གྱི་
གཞི་རྩའི་བརྟེན་སའམ་ཡང་ན་བསམ་བློ་དང་བསམ་བློའི་དམིགས་ཡུལ་འདོན་པའི་
མཚོན་ཐབས་ཀྱི་དྭངས་མ་ཞེས་བརྗོད་ཆོག་སྙམ། ངས་འདི་ནས་ནང་བསྟན་དང་འབྲེལ་
བའི་བསམ་བློ་དང་སྒྱུ་རྩལ་གླེང་བ་འདིས་མང་བོ་ཞིག་གི་དགོངས་པར་ཕྱོགས་ཞེན་ཆེ་
དྲགས་པའམ། ཡང་ན་ནང་བསྟན་གྱི་བསམ་བློ་དང་སྒྱུ་རྩལ་དེས་བོད་ཀྱི་བསམ་བློ་དང་སྒྱུ་
ཚུལ་གོ་ཆོད་སྙམ་ངེས་རེད། ཡིན་ནའང་།ཁོ་བོས་བལྟས་ན་ནུབ་ཕྱོགས་པས་ནང་བསྟན་གྱི་
བསམ་བློ་འདི་ ཤར་ཕྱོགས་ཀྱི་ནང་གི་ཚན་རིག་ཏུ་ངོས་བཟུང་བ་འདིས་རི ག་གཞུང་གི་
གདེང་འཇོག་ཆ་ནས་ངའོ་སྐྱེ་ཆོག་ཅིང་བསམ་བློ་འདིས་ང་ཚོས་ཐག་མི་ཆོད་པའི་གནད་
དོན་མང་བོ་སྟེ་མི་དང་མིའི་བར་གྱི་འབྲེལ་བ་དང་། སྤྱི་ཚོགས་ཀྱི་དཀའ་རྙོག འགལ་
འདུའི་གནད་དོན་མང་བོ་ཐག་ཆོད་པ་འདིས་འཚོ་བའི་ངོས་ནས་དགེ་མཚན་བདེན་
དཔང་བྱུང་བའི་རྐྱེན་གྱིས་རེད།
ལྷག་པར་རྒྱ་གར་བའི་མི་ལ་ཆོས་ལུགས་ལས་གཞན་པའི་རིག་གནས་ཤིག་ཡོད་པ་
ནི་མཚན་ཉིད་རིག་པ་སྟེ་རྒྱ་གར་གྱི་མི་རེ་རེའང་མཚན་ཉིད་རིག་པ་བ་ཡིན་པ་དང༌། གལ་
ཏེ་ནུབ་ཕྱོགས་མཚན་རིག་པ་དམན་པར་འགོད་པའི་མཚན་ཉིད་རིག་པ་ཞིག་ཡོད་ན་དེ་
ནི་རྒྱ་གར་བའི་མཚན་ཉིད་རིག་པ་རེད། ཅེས་ནུབ་ཕྱོགས་མཚན་ཉིད་རིག་པ་བ་ཧ་ལ
ཤིང་། ནུབ་ཕྱོགས་མཚན་ཉིད་རིག་པ་ལ་ཡིད་ཆད་ནས་བློ་ཁ་དང་རེ་བ། མིག་ཟུང་བཅས་
ཡོད་ཚད་ཤར་ཕྱོགས་ལ་གཏོད་པའི་སྐབས་འདིར་ངས་ཀྱང་དེ་ལྟ་བུའི་མིག་ཟུང་གཡར་
ནས་རང་རེའི་བོད་ཀྱི་རིག་གཞུང་འདིར་བལྟས་ན་བོད་ཀྱི་རྩོམ་རིག་གི་བསམ་བློ་ནི་དེ་ལྟ་
བུའི་གསེར་གྱི་གཏེར་ཁའི་ནང་དུ་འགྲིམ་ཞིང་སྒྱུ་རྩལ་ནི་དེ་ལྟ་བུའི་གཏེར་ཁ་དེ་འདོན་
པའི་ལག་ཐབས་བཟུང་ན་འོས་སྙམ།
ནོ་པེའར་རྩོམ་རིག་བྱ་དགའ་ཐོབ་པའི་རྩོམ་པ་བོ་ཁྲོན་ལི་ཏུང་ཁྲིན་གྱིས་ནང་བའི་
གསུང་རབ་ནི་འཛམ་གླིང་གི་རྩོམ་རིག་གི་ཡང་རྩེ་རེད། ཅེས་གསུངས་པ་ལྟར་ནང་བསྟན་
གྱི་རྩོམ་རིག་གི་བསམ་བློ་རབ་རིབ་དང་ཆགས་སྡང་། དགྲར་འཛིན་གྱི་འདུ་ཤེས་དང་མི་
དང་མིའི་བར་གྱི་འབྲེལ་བ་ཟད་ནས་མིའི་གཤིས་ཀ་བོར་ཏེ་རིམ་བཞིན་དཔལ་འབྱོར་སྟེང་
ལ་འཕོས་དུས་ད་དུང་འཇིག་རྟེན་འདིར་མཁོ་བའི་བསམ་བློ་ནི་ཞི་བདེ་དང་བྱམས་དུང་།
འ།རུ་བ
267



ཤེས་རབ་ཀྱི་ཚོམས།
སྙིང་རྗེའི་བཅས་ཀྱི་སྟེང་ལ་བསྙེག་དགོས། ཧྥུ་ཁུ་ནས་ནོར་པེའར་རྩོམ་རིག་རྟགས་མའི་
ཤིས་བརྗོད་དུ་སྙན་ངག་དང་རྩོམ་པ་བོ་ཆེ་བའི་གཟི་བརྗིད་ནི་མིའི་སེམས་སྒུལ་ཤིང་
དཔའ་གདེང་དང་། མཚན་སྙན། རེ་བ། ལ་རྒྱ། སྙིང་རྗེ། ལྷག་བསམ་བཅས་ལ་གཞེན་སྐུལ་
གཏོང་ནུས་པ་དེ་ཡིན་ཞེས་གསུངས་པ་ལྟར། མིའི་གཤིས་ཀ་དང་མིའི་སེམས་པ། མིའི་བདེ་
སྐྱིད།མིའི་འབྲེལ་བ་བཅས་ཕྱོགས་གང་ཐད་ནས་བོད་ཀྱི་མི་ཆོས་རིག་པའི་བསམ་བློ་གནད་
དུ་གཟུང་འོས་པ་རེད། བདེན་དྲང་དང་། ཐབས་མཁས། ཀུན་སྤྱོད་དང་སེམས་ཁམས་ཀྱི་
དྭངས་མ་ནི་ངེས་པར་རྩོམ་རིག་གི་སྙིང་ནོར་དུ་གྲུབ་ཅིང་དེ་ལྟ་བུའི་ཞི་བདེ་དང་དེ་ལྟ་བུའི་
ཚོར་སྣང་ནི་འགྲོ་བ་མིའི་རིགས་ཀྱི་སྙིང་ནོར་ཡིན་ལ། གཞན་ཕན་དང་ལྷག་བསམ་ནི་མིའི་
རིགས་ཀྱི་བླ་མེད་ཀྱི་བསམ་བློ་རེད། སྤྱི་ཚོགས་འགལ་འདུ་དང་དཔལ་འབྱོར་འགྲན་རྩོད།
དེང་རབས་ཀྱི་སེམས་ཁམས་བཅས་ལས་མི་དང་མིའི་བར་གྱི་འབྲེལ་བར་འཇིག་ཉེན་བྱུང་
ཞིང་། ཀུན་སྤྱོད་དང་བདེན་དྲང་གི་ཚབ་ཏུ་ཁྲིམས་ལུགས་བྱ་དགོས་པའི་དུས་རབས་
འདིར་ང་ཚོའི་བསམ་བློ་དང་ང་ཚོའི་མཚན་ཉིད་རིག་པའི་ལྟ་བ་དེ་ནི་དངོས་གནས་ཤར་
ཕྱོགས་པའི་ནང་གི་ཚན་རིག་གམ་ཡང་ན་ནོར་བུར་གྲུབ་འདུག
ངའི་འདོད་ཚུལ་ལྟར་ན་རྩོམ་རིག་ནི་སྤྱི་ཚོགས་འཚོ་བར་ཉམས་ཞིབ་བྱེད་པའི་
རྟོག་ཆེན་མིན་ལ་གནས་ཚུལ་ཤར་མར་འབྲི་བའི་དྲུང་ཡིག་ཀྱང་མིན། ཁོའི་འགན་ཁུར་
གཙོ་བོ་འཚོ་བའི་ཉམས་ཞིབ་བརྒྱུད་ནས་མི་དང་བཅས་པའི་འགྲོ་བའི་སེམས་ཁམས་མྱོང་
པའི་རང་རིག་ཡིན་དགོས་ལ་རང་གི་མྱོང་བ་དེ་གཞན་ལ་ཇི་བཞིན་མྱོང་དུ་འཇུག་པའི་
ཚོར་བ་ལྟ་བུ་ཞིག་ཡིན་དགོས། དེ་བས་རྩོམ་རིག་དང་ལྷག་པར་སྙན་ངག་པ་ནི་སེམས་པ་
སྦྲེལ་བའི་ཟམ་པ་ལྟ་བུ་ཞིག་ཡིན་དགོས་ལ། ཁོས་འཚོ་བའི་ཉམས་ཞིབ་དང་། བདེན་དོན་
གྱི་མྱོང་བ། སྒྱུ་རྩལ་གྱི་ཐབས་ལམ་བཅས་ནི་དེའི་ཡན་ལག་ཅིག་རེད།
དེ་བས་ང་ཚོའི་སྙན་ངག་པ་རང་གི་མི་རིགས་ཀྱི་སེམས་ཁམས་དང་། བྱམས་སྙིང་
རྗེའི་གསེབ་ཏུ་འཛུལ་ནས་མྱོང་བའི་ཞོ་གསར་རམ་སྦྲང་དཀར་གྱི་རོ་མངར་འཁྱེར་ཏེ་ཀློག་
པ་བོའི་སེམས་ཁོངས་སུ་འཛུལ་དགོས། དེ་བས་སྙན་ངག་གིས་འགྲོ་བ་མིའི་རིགས་ཀྱི་ཁྱད་
ནོར་དེ་བཟུང་ནས་མི་རིགས་འདིའི་བསམ་ནས་འཛམ་གླིང་ཡོངས་ཀྱི་ཁྱད་ནོར་དེ་བཟུང་
ནས་མི་རིགས་འདིའི་བྱམས་སྙིང་རྗེ་དང༌། མི་རིགས་ཀྱི་སེམས་ཁམས་ཀྱི་མཛེས་པ་
མཛེས་པ་དེ་དོན་
དུ་གཉེར་དགོས། དེ་ཡང་ཡིན་ཏེ། མིག་ལྡན་ཀུན་གྱིས་ཤེས་གསལ་ལྟར་དཀའ་ངལ་མང་བོ་
268



གངས་སེང་འཚོལ་བ།
ཞིག་ནི་ང་
ང་ཚོ་སོ་སོའི་སེམས་ཀྱིས་བཟོས་ཤིང་སེམས་ཀྱི་ཆ་རྐྱེན་འགའ་ཞིག་མ་བྱུང་བས་
རང་ཉིད་ལ་སྡུག་བསྔལ་མྱོང་བཞིན་ཡོད། དེ་ཡིས་ང་ཚོས་རང་ཉིད་ལ་རྟག་ཏུ་མནར་
གཅོད་གཏོང་གིན་ཡོད་ལ་གཞན་ལའང་མནར་གཅོད་གཏོང་བཞིན་ཡོད། མནར་གཅོད་
དེ་ནི་འགྲོ་བ་མི་རིགས་ཀྱི་ནད་གཞི་ཆེན་པོ་ཞིག་རེད། གནད་དོན་དེ་དག་ཐག་གཅོད་པ་
ལ་ཐོག་མར་རང་ཉིད་ལ་བཅོས་བསྒྱུར་བྱ་དགོས་ཏེ་བཅོས་བསྒྱུར་བྱེད་ཐབས་ནི་ནང་བའི་
བསམ་བློ་འདི་ནི་བེད་སྤྱོད་གཏོང་མིན་ལ་ཐུག་ཡོད། དེ་བས་རྩོམ་རིག་གི་སྙིང་བོར་དབྱེར་
མེད་དུ་བསྲེས་ཏེ་འགྲོ་བ་མི་རིགས་ཀྱི་སེམས་ཁམས་བཅོས་བསྒྱུར་བྱེད་པ་ནི་ཤིན་ཏུ་གལ་
ཚེ་སྟེ། གོ་ཐོས་ལྟར་ན་ཨ་རིའི་མི་དམངས་ནས་གོང་གི་གནད་དོན་འདིར་བརྩི་བཀུར་བྱེད་
བཞིན་ཡོད་ལ། ཨ་རིའི་སྙན་ངག་མཁན་ཧེན་རི་ཐོ་རོ་ནས་ཡེ་ཤུའི་མ་ཤུ་ཀའི་བྱམས་བརྩེ་
ཞེས་པ་འདི་ཤིན་ཏུ་གལ་ཆེ་བར་གསུངས་ཡོད།
ད་ལྟའི་བོད་ཀྱི་རྩོམ་རིག་གི་བསམ་བློ་ལ་བལྟས་ན་རང་ཉིད་ཀྱི་ཆེད་དུ་གཞན་
མཐའ་དག་བེད་སྤྱོད་གཏོང་བའི་བསམ་བློ་ཡིན་ལ། རང་ཉིད་དང་ཁ་བྲལ་ཏེ་རིག་གཞུང་
དང་འདུ་ཤེས་ཡོད་ཚད་ལ་ངོ་རྒོལ་བྱེད་པའི་བསམ་བློ་ཡིན། དེ་ནི་བསམ་བློ་རྒྱ་ཆུང་ཞིང་།
་བ་ཞིག་སྟེ་རང་ཉིད་ལས་ཐར་ཐུབ་ཀྱིན་མེད། ང་ཚོས་རང་གི་ཁོར་ཡུག་གི་
བསམ་བློ་གུ་དོག་པ་དང་། དུས་རབས་འདིའི་ཡོངས་ཁྱབ་ཀྱི་བསམ་བློ་གུ་དོག་པ་དེ་རིགས་
དང་བསྟུན་དགོས་དོན་ཅི་ཡང་མེད། ཨེ་དབྱིན་སི་ཐན་གྱིས་དུས་རབས་ཀྱི་འགྲོ་ཕྱོགས་
དང་སྤྱི་ཚོགས་ཀྱི་དར་སྲོལ་ག་འདྲ་ཡིན་ནའང་། མིས་རང་གི་བླ་མེད་ཀྱི་གཤིས་ཀ་བཟུང་
ནས་དུས་རབས་དང་སྤྱི་ཚོགས་ལས་བརྒལ་ཏེ་རང་ཉིད་ཀྱི་བགྲོད་ལམ་ངོ་མར་གཞུག་
དགོས་ཞེས་གསུངས་པ་ལྟར་ད་ལྟའི་སྤྱི་ཚོགས་ཀྱི་དར་སྲོལ་དང་དུས་རབས་ཀྱི་འགྲོ་ཕྱོགས་
ཏེ་ཆེས་དམན་པ་དག་ལ་ཁ་གཏད་དུ་ཕྱོགས་པ་ལས་དེ་ལ་བསྟུན་མི་འོས། དེ་ལ་ཁ་གཏད་
འཇལ་བ་ལ་ཐོག་མར་གཞན་རྣམས་བདེ་བའི་ཆེད་དུ་རང་ཉིད་བེད་སྤྱོད་གཏོང་བའི་
བསམ་བློ་དགོས་ཤིང་དེ་ལྟ་བུའི་བསམ་བློའི་གཞི་རྩ་ནི་གོང་དུ་བཤད་པའི་བྱམས་སྙིང་རྗེ་
ཡིན་ལ།འདིས་སྤྱི་ཚོགས་ཀྱི་དཀའ་རྙོག་དང་ཆབ་སྲིད་ཀྱི་དཀའ་རྙོག་སྣ་ཚོགས་ཀྱང་བསལ་
ཐུབ་པ་རེད།
སྤྱིར་དངོས་པོའི་དཔལ་ཡོན་དུས་རབས་དང་བསྟུན་ནས་འཕེལ་རྒྱས་འགྲོ་ཐུབ་
ཀྱང་། བསམ་པ་ནི་དུས་རབས་དང་འགྲོགས་ནས་ཡར་རྒྱས་སུ་འགྲོ་ཐུབ། གོང་དུ་རྒྱ་གར་
269



ཤེས་རབ་ཀྱི་ཚོམས།
བའི་མི་རེ་རེ་མཚན་ཉིད་རིག་པ་ཡིན་ཞེས་བཤད་པ་དེས་བོད་ཀྱི་མཚན་ཉིད་པ་རེ་རེའང་
མཚན་ཉིད་རིག་པ་བ་ཡིན་པ་གསལ་བོར་ཤེས་ཐུབ་སྟེ། ད་ལྟ་ནུབ་ཕྱོགས་པས་བསམ་བློའི་
གནས་ཚད་མཐོན་པོ་ཞིག་ཏུ་སླེབས་པའི་སེམས་ཀྱི་ཡར་རྒྱས་སྙེག་དུས་ཚང་མས་བོད་ཀྱི་
བྱམས་སྙིང་རྗེ་དང་བདག་གཞན་མཉམ་བརྗེ་བྱང་ཆུབ་ཀྱི་སེམས་སོགས་ཀྱི་སྟེང་ལ་མིག་
ཟུང་འཁོར་བཞིན་ཡོད། ཡིན་ནའང་། ལ་ལས་དགོངས་པར་དེ་ནི་སྤྱི་ཚོགས་དང་ཁ་བྲལ་
བའམ་ཡང་ན་སྐྱེ་བ་ཕྱི་མ་དང་འབྲེལ་བ་ཞིག་ཏུ་བསམ་ནས་བོད་ཀྱི་རྩོམ་རིག་གི་བསམ་བློ་
ལས་ཕྱིར་འབུད་ཀྱིན་ཡོད། ངའི་སེམས་པར་དེ་ནི་གནས་ཚུལ་དངོས་ལ་དབྱེ་ཞིབ་བྱེད་མ་
ཐུབ་པའི་ནོར་འཁྲུལ་ཞིག་སྟེ་སྐྱེ་བ་སྔ་ཕྱི་ཁས་ལེན་མིན་དང་ཆོས་ལུགས་ལ་དད་མིན་ལ་
འབྲེལ་བ་མེད་དེ་མི་ཚེ་བཟང་བོ་ཞིག་དང་དོན་སྙིང་ལྡན་པའི་མི་ཚེ་བཟང་བོ་ཞིག་བསྐྱེལ་
རྒྱུ་ནི་ཤིན་ཏུ་གལ་ཆེ། མི་ཚེ་བཟང་བོ་སྐྱེལ་སྟངས་ནི་རྒྱུ་ནོར་ལོངས་སྤྱོད་མིན་ཏེ་དེ་ནི་ཕྱིའི་
དགོས་མཁོ་ཙམ་རེད། མི་ཚེ་བཟང་བོ་ཡོང་རྒྱུ་ནི་བསམ་པ་བཟང་བོ་ཡོང་མིན་ལ་ཐུག་ཡོད་
ལ། “གཞན་རྣམས་སོ་སོའི་སྤུན་ཟླ་ཕོ་མོ་ཡིན་པའི་འདུ་ཤེས་ཀྱི་སྒོ་ནས་དེ་རྣམས་ཀྱི་ཐོབ་
ཐང་དང་དེ་དག་མི་ཡིན་པའི་ཆེ་མཐོང་ལ་བརྩི་འཇོག་བྱེད་པའི་སྙིང་རྗེའི་སེམས་འདི་
ཡིན་ལ་ང་ཚོ་ཕན་ཚུན་གྲོགས་བྱེད་ཐུབ་པ་འདི་ནི་མིའི་ཐུན་མོང་མ་ཡིན་པའི་ནུས་ཤུགས་
ཤིག་ཡིན་ ཞེས་བསམ་བློ་བས་གསུངས་པ་ལྟར་རོ། །
འདིར་ཆེད་དུ་གསལ་བཤད་བྱ་རྒྱུ་ནི་རྩོམ་རིག་གི་བསམ་བློ་དེ་ནང་བསྟན་གྱི་
བསམ་བློར་བསྒྱུར་དགོས་པ་དང་བྱམས་སྙིང་རྗེའི་ལྟ་བ་དེ་ཆོས་ལུགས་དང་འབྲེལ་དགོས་
པའི་བླང་བྱ་བཏོན་པ་མིན། ང་ཚོའི་འཚོ་གནས་ལ་དོ་སྣང་བྱེད་པའི་རྩོམ་རིག་དང་འཚོ་
གནས་མཚན་ཉིད་རིག་པ་ཞིག་ངེས་པར་མཁོ་བ་ནི་ང་ཚོ་ཚང་མས་བསམ་ག
གཞིག་གནང་
རྒྱུ་ཞིག་ཡིན་པས་དེ་ལྟ་བུའི་གོ་རིམ་ཁྲོད་དུ་བྱམས་སྙིང་རྗེ་ནི་ཆེས་དམིགས་སུ་བཟུང་
དགོས་པ་ཞིག་ཡིན། ང་ཚོ་འཚོ་བའི་ཁྲོད་དགྲ་འདུལ་གཉེན་སྐྱོང་དགོས་པས་ན་བྱམས་
སྙིང་རྗེ་སྒོམ་པ་ནི་རང་གི་དགྲ་བོར་མགོ་སྒུར་བ་དང་དགྲ་བོས་རང་གི་མགོ་བཅད་ནའང་
ཅི་ཟེར་ལ་ཉན་དགོས་ཞེས་པའི་དོན་གཏན་ནས་མིན་ཏེ་ང་ཚོའི་འཚོ་གནས་མཚན་ཉིད་
རིག་པའི་ལྟ་ཚུལ་ལྟར་ན་ང་ཚོས་དགྲ་བོའམ་མི་གཡོ་ཅན་གྱི་སྤྱོད་པ་དང་བསྟུན་ནས་དྲག་
པོའམ་ཡང་ན་གཡོའི་ལན་ཐབས་ཀྱིས་འཇལ་བའི་བྱ་སྤྱོད་ངེས་པར་དགོས་ནའང༌། སེམས་
གཏིང་ནས་བྱམས་བརྩེ་དང་སྙིང་རྗེ་རྩ་བ་ནས་འདོར་མི་རུང་། གལ་ཏེ་དོར་སོང་ན་ང་ཚོའི་
270



གངས་སེང་འཚོལ་བ།
་བསམ་བློའི་རིན་ཐང་ཆེན་པོ་ཞིག་ཤོར་བ་ཡིན། དེ་ལྟ་བུའི་བསམ་བློ་དེ་འཛམ་གླིང་གི་ཁྱད
་ནོར་དུ་འགྱུར་བཞིན་ཡོད་ལ། ང་ཚོའི་རྩོམ་རིག་འཛམ་གླིང་གི་རྩོམ་རིག་གི་ཁྲིར་འགོད་པ་
ལ་དགེ་མཚན་ཆེན་པོ་ཞིག་གདོན་ངེས་ཡིན་ནོ། །
ཡིན་ནའང་། དེ་ཐབས་ལམ་གང་ཞིག་གིས་རྩོམ་རིག་དང་དབྱེར་མེད་དུ་འདྲེས་
པའམ། དེ་ལས་ཀློག་པ་བོ་ཉམས་སྣང་ལ་འདྲེས་མིན་དེ་སྒྱུ་རྩལ་གྱི་ཐབས་ལམ་གང་ཞིག་ཏུ་
བསྙེག་མིན་དང་འབྲེལ་བའི་གནད་དོན་ཞིག་ཡིན་པས་ང་ཚོས་རྒྱུན་དུ་གླེང་བཞིན་ཡོད་
ནའང་ངས་ཆེད་དུ་བོད་ཀྱི་སྙན་ངག་ལ་ཁྱད་ཆོས་བཅུ་ཞེས་པའི་རེ་བ་ཞིག་བཏོན་ཡོད་དེ།
དེ་ཡང་གོས་ཆེན་ཐང་ལ་འདི་འདྲའི་ལྷོད་ཤ་དང་བབ་ཆགས་པ་ཚིག་གི་ཁྱད་ཆོས། དགོ་
དགོ་གླུ་ཡིས་འབྲི་མོ་གཡུང་ལ་འབེབ་འདྲའི་དབྱངས་རྟ་དང་སྙན་འགྱུར་གྱི་ཁྱད་ཆོས། མ་
ལོས་བུ་ལ་བཅིང་བའི་སྙིང་གཏམ་ལྟ་བུའི་བརྩེ་བ་དང་དུང་སྣང་གི་ཁྱད་ཆོས། མཁས་པའི་
ངག་གི་འབེལ་གཏམ་ལྟ་བུའི་གོ་རིམ་དང་གཏན་ཚིགས་ཀྱི་ཁྱད་ཆོས། རྨི་ལམ་གྱི་ཞིང་
ཁམས་ལ་འགྲིམ་འདྲའི་འཆར་ཡན་དང་སྒྱུ་འཕྲུལ་གྱི་ཁྱད་ཆོས། ན་ཆུང་མའི་མིག་ཟུང་ལྟ་
བུའི་སྦས་དོན་དང་ཤུགས་བསྟན་གྱི་ཁྱད་ཆོས། ཨ་རག་གི་བཟི་སྣང་བསྐྱེད་འདྲའི་ཚོར་
སྣང་དང་དགའ་སྐྱོའི་ཁྱད་ཆོས། རང་རིགས་གཞོན་ནུ་མའི་འགྲམ་པ་དམར་བའམ་ངང་
རྒྱུད་ལྷོད་པ་ལྟ་བུའི་མི་རིགས་ཀྱི་ཁྱད་ཆོས། སྐྱ་རིས་ཚོན་བསྒོས་པ་ལྟ་བུའི་མཚོན་ཐབས་ཀྱི་
ཁྱད་ཆོས། གཟུགས་རིས་པར་ལ་བརྒྱབས་པ་ལྟ་བུའི་བདེན་དོན་གྱི་ཁྱད་ཆོས་དེ་དེང་
རབས་བོད་ཀྱི་སྙན་ངག་གི་ཁྱད་ཆོས་བཅུ་དམིགས་སུ་འཛིན་དགོས།
གོང་དུ་བཤད་པ་ནི་ཁོ་བོའི་ལྟ་ཚུལ་ཙམ་ཡིན་ལ་འདི་ནི་ཁ་ཞེ་གཉིས་མེད་དུ་གྲོགས་
པོ་དག་ལ་སྙན་གསན་དུ་ཕུལ་བ་ཙམ་ཡིན་པས་ནོར་འཛོལ་གང་ཡོད་ལ་ཚང་མས་སློབ་
སྟོན་གནང་བར་ཞུ། མཐར་རྣམ་པ་དག་གིས་གསེར་ལྟར་དཀོན་པའི་དུས་ཚོད་བེད་སྤྱད་
ནས་ངའི་ཉོག་བཤད་འདིར་གསན་པར་བཀའ་དྲིན་ཆེ་ཞུ།
271



ཤེས་རབ་ཀྱི་ཚོམས།
འཇིག་རྟེན་ཞི་བདེ་ཡོང་བའི་ཐབས་ལམ་སྐོར་བཤད་པ།
དེ་རིང་ངས་འདི་ནས་ཆོས་གྲོགས་རྣམ་པའི་སྙན་དུ་རྣམ་དཀར་དགེ་བའི་ཆོས་
ལས་བརྩམས་ཏེ་འབེལ་གཏམ་ཞིག་འབུལ་བའི་གོ་སྐབས་ཤིག་བྱུང་བར་ཡིད་ལ་སྤྲོ་དགའི་
དཔལ་གྱིས་ཁྱབ་པར་གྱུར། གསེར་ལས་དཀོན་པའི་གོ་སྐབས་འདི་ལས་ངས་ཆོས་གྲོགས་
རྣམ་པར་འཇིག་རྟེན་ཞི་བདེ་འབྱུང་བའི་ཐབས་ལམ་ཞེས་པའི་གཏམ་ཞིག་གླེང་བར་
འདོད།
དེང་སང་མི་མང་བོ་ཞིག་གིས་འཇིག་རྟེན་གྱི་ཞི་བདེ་དེ་དཔལ་འབྱོར་དང་ཚན་
རིག་དམག་དོན་ལ་བརྟེན་ནས་འབྱུང་ཐུབ་པའི་ངོས་འཛིན་བྱེད་བཞིན་ཡོད་མོད་དེ་ཞིབ་
ཏུ་བསམ་ན་ནོར་འཁྲུལ་ཞིག་རེད། ནོར་འཁྲུལ་དེ་རིགས་ནི་འགྲོ་བ་མིའི་རིགས་ལ་ཞི་བདེ་
མི་འབྱུང་བའི་རྒྱུ་རྐྱེན་ཉག་གཅིག་རེད་འདོད། ང་ཚོས་རང་ལ་བདེ་བ་འཐོབ་པའི་ཆེད་དུ་
རང་ཉིད་ཁོ་ན་ལས་མི་བསམ་པ་འདིས་གཞན་ལ་གནོད་པ་སྐྱེལ་བ་དང༌། དེ་ལ་བརྟེན་
ནས་གཞན་གྱིས་འཁོན་ལན་བསློགས་པས་རང་ཉིད་ཀྱི་ཁོང་ཁྲོ་ཆེ་རུ་འགྲོ་རྒྱུ་དང་སྔར་
ལས་ལྷག་པར་གཞན་ལ་གནོད་པ་སྐྱེལ་ངེས་རེད། དེ་ལྟར་མི་དག་གིས་རང་གི་བདེ་བ་
གཞོམ་ལ་གཞན་གྱི་བདེ་བའང་གཞོམ་པར་བྱེད་པས་ང་ཚོའི་འགྲོ་བ་མིས་སྤྱང་བོ་བྱེད་
པའི་ཐབས་ལམ་དེ་ནི་བླུན་རྟགས་ཤིག་ལས་མ་འདས་པ་འདྲ། འགྲོ་བ་གང་ཞིག་ལ་མཚོན་
ནའང་ཚང་མས་བདེ་བ་དོན་དུ་གཉེར་བ་ཡིན་མོད་བདེ་བ་དེ་སེམས་ལས་འབྱུང་བ་མ་
ཤེས་པས་སྡུག་བསྔལ་འབའ་ཞིག་གསོག་གིན་ཡོད། ང་ཚོས་ཤེས་དགོས་པ་ནི་བདེ་བ་ཡོད་
ཚད་སེམས་ལས་འབྱུང་དགོས་པ་དེ་ཡིན། ལྷག་པར་འགྲོ་བ་མི་རིགས་སྤྱི་ཚོགས་དང་ཁ་
འབྲལ་ཐབས་མེད་པར་ཕན་ཚུན་གཅིག་ལ་གཅིག་བརྟེན་གྱི་ཚུལ་དུ་གནས་དགོས་པ་ནི་
བཤོལ་ཐབས་མེད་པ་ཞིག་རེད། དེ་བས་ང་ཚོ་བྱ་བ་གང་ཞིག་བསྒྲུབས་ནའང་འདྲ། མི་
ཞིག་གི་དཔལ་འབྱོར་ལོངས་སྤྱོད། གཏམ་དང་གྲགས་པ། ཟས་གོས་ལོངས་སྤྱོད་གང་ཞིག་
བསྒྲུབས་ནའང་སྤྱི་ཚོགས་དང་ཁ་འབྲལ་ཐབས་མེད་ལ་བདེ་སྐྱིད་དང་སྡུག་བསྔལ། རང་
272



ལ་
གངས་སེང་འཚོལ་བ།
གི་འདོད་དོན་མཐའ་དག་གཞན་ལ་བརྟེན་པ་ནི་དངོས་པོའི་ཆོས་ཉིད་ལྟ་བུར་གྲུབ་ཡོད།
དེ་བས་ཆོས་དང་འཇིག་རྟེན་གང་ཞིག་བསྒྲུབས་ཀྱང་གཞན་ཞེས་པ་དེ་ཆེས་གལ་
འགངས་ཆེ་བ་ཞིག་ཡིན་ལ་མི་གང་ཞིག་གི་ཁེ་ཕན་དེ་ཐད་གར་གཞན་དང་འབྲེལ་བས་ཇི་
སྲིད་གཞན་གྱི་མཐུན་རྐྱེན་ཕུན་ཚོགས་པ་མ་བྱུང་བར་དུ་རང་གི་འདོད་དོན་དང་། བདེ་
སྐྱིད། ཞི་བདེ་བཅས་གང་ཞིག་ཀྱང་འབྱུང་མི་སྲིད། འོ་ན། གཞན་ཞེས་པ་གང་ཡིན་ནམ།
རང་ཞེས་པ་གང་ཡིན་ནམ། དཔེ་གསལ་བོ་ཞིག་གིས་བཤད་ན་ཁྱོད་རང་རང་ཡིན་ལ་
གཞན་ཡང་ཡིན་ཏེ་རང་གཞན་ནི་ཕན་ཚུན་ལྟོས་བཅས་སུ་གྲུབ་པ་ཡིན། དེ་ཡང་རང་ལ་
ལྟོས་ན་རང་ཉིད་རང་ཡིན་ལ་གཞན་ལ་ལྟོས་ན་རང་ཉིད་གཞན་པ་ཡིན། ཡིན་ནའང་མེ་
དག་གིས་རང་ཉིད་རང་ཁོ་ན་དང་གཞན་དག་གཞན་ཁོ་ན་ལས་དེའི་སྟེང་ན་ལྟོས་བཅས་
ཀྱི་རང་གཞན་ཞིག་ཡོད་པར་བསམ་བློ་གཏན་ནས་འཁོར་གྱིན་མེད།
དོན་དངོས་སུ་གཞན་དེ་དག་ནི་རང་དང་འདྲ་སྟེ་དེ་དག་ཁྱོད་རང་ཉིད་ཀྱི་གྲོགས་
དང་གཉེན་ཉེ། མཛའ་བོ་བཅས་སུ་འགྱུར་ངེས་དེ་ལྟར་འགྱུར་བའི་རྨང་གཞི་ནི་སེམས་
བཟང་བོ་དང་། ཀུ་ཡངས་པོ། ལྷག་བསམ་ཟོལ་མེད་བཅས་རེད། གལ་ཏེ་རྨང་གཞི་དེ་མེད་
ན་ཁོང་ཁྲོ་དང་། ཕྲག་དོག་འཁོན་འཛིན་བཅས་འབྱུང་ངེས་ལ་དེ་དག་བྱུང་ན་ཕན་ཚུན་
དགྲ་བོ་རུ་འགྱུར་ངེས། དེ་ལྟར་གཞན་དེ་ཁྱོད་ཀྱི་དགྲ་བོ་ཡིན་ན་ཁྱོད་ཀྱི་སེམས་སུ་འཚེར་
སྣང་དང་དོགས་སྣང་གིས་ཁྱོད་ལ་བདེ་བ་དང་ཞི་བདེ་ཞིག་ནམ་ཡང་འབྱུང་མི་ཐུབ་པའི་
ཁར་ཁྱོད་ཀྱི་ཞེ་སྡང་དང་ཁོང་ཁྲོ་ཅི་ཙམ་རྒྱས་པ་དེ་ཙམ་ཁྱོད་ཀྱི་དགྲ་བོ་དེ་དེ་ཙམ་གྱིས་
ཁྱོད་ཀྱི་དགྲ་བོར་འགྱུར་ངེས། མཐར་གཏུགས་ན་ཕན་ཚུན་ལ་གནོད་སྐྱེལ་བ་ལས་དགོས་
པ་ཅི་ཡང་མེད།
དེ་བས་རང་ཉིད་གཞན་གྱི་གཞན་ཡིན་ལ་གཞན་དེ་རང་ཉིད་ཀྱི་རང་ཡིན་པས་
རང་ལ་དགའ་བ་དང་གཅེས་པ་ཅི་ཙམ་བྱེད་པ་དེ་བཞིན་དུ་གཞན་ལའང་དེ་ཙམ་བྱ་
དགོས་ལ་དེ་ལྟར་བྱེད་པ་ནི་མཐར་གཏུགས་ན་ང་ཚོའི་དགོས་མཁོ་དང་འབྲེལ་ཡོད་པས་
ང་ཚོས་དེ་དག་ལ་བྱམས་པ་དང་སྙིང་རྗེ། སྤུན་ཟླའི་འདུ་ཤེས་འཛིན་པ་ནི་རང་ལ་གལ་ཆེ་
ལ་གཞན་ལའང་གལ་ཆེ། མ་འོངས་པར་མཁོ་ལ་ད་ལྟ་བར་ཀྱང་ངེས་པར་མཁོ་བའི་གནད་
དོན་ཆེན་པོ་ཞིག་ཡིན། དེ་ལྟ་བུའི་བྱ་བ་གལ་ཆེན་པོ་འདི་སྟོན་པ་སངས་རྒྱས་ཀྱི་དགོངས་
པ་བཞིན་ང་ཚོ་རང་ཉིད་ནས་མགོ་བརྩམས་ཏེ་གཞན་ལ་ནུས་པ་ཐོན་པ་ཞིག་དགོས་ལ་དེ་
ང་
273



ཤེས་རབ་ཀྱི་ཚོམས།
བཞིན་རང་དང་གཞན་སྦྲེལ་ནས་ད་ལྟའི་སྤྱི་ཚོགས་ལ་ཤུགས་རྐྱེན་ཐེབས་པ་ཞིག་དགོས།
ནང་བསྟན་གྱིས་དེའི་ཕྱོགས་ནས་ང་ཚོར་སློབ་སྟོན་བླ་ན་མེད་པ་ཞིག་གནང་གིན་འདུག་
སྟེ་བླ་མ་རིན་པོ་ཆེས་སྙིང་རྗེ་དང་བརྩེ་བ་སེམས་པ་བཟང་བོ་བཅས་ཀྱིས་ང་ཚོར་རེ་བ་དང་
བློ་ཁོག སྙིང་སྟོབས། སེམས་ཤུགས་སྟེར་གྱིན་ཡོད། ང་ཚོས་འདི་ལས་བཟང་བོ་དང་ལམ་
ལྷོངས་ཆེ་བ། མ་འོངས་པའི་གནས་སྟངས་ཇི་འདྲ་ཞིག་གི་སྒང་ལ་བསྐྱོད་མིན་ནི་ད་ལྟའི་མི་
ཐོག་འདིའི་སྙིང་སྟོབས་ལ་ཐུག་ཡོད། གལ་ཏེ་ང་ཚོས་སྙིང་སྟོབས་དང་རྣམ་དཔྱོད་འདི་
བཟང་ཕྱོགས་ལ་བེད་སྤྱོད་གཏོང་མ་ཐུབ་པ་ཡིན་ན། ང་ཚོའི་མ་འོངས་པའི་གནས་སྟངས་
དང་། མི་ཐོག་རྗེས་མ། རྗེས་མའི་རྗེས་མ་སུས་ཀྱང་ཁག་ཐེག་བྱེད་མི་ཐུབ་ཅིང་། ལེ་ཁག་
གཞན་ལ་དཀྲི་ས་མེད་པ་ཡིན། དེ་ནི་དངོས་ཡོད་གནས་སྟངས་ཤིག་ཡིན། ཞེས་གསུངས་པ་
ལྟར་ཡིན།
དེ་བས་ང་ཚོར་རང་ཉིད་ཀྱི་སྤྱི་ཚོགས་ལ་རྒྱུས་ལོན་བྱ་དགོས་ལ་མི་རང་རང་ལའང་
རྒྱུས་ལོན་བྱ་དགོས་དེའི་རྒྱུ་མཚན་ཡང་མི་རང་རང་ལ་བཅོས་བསྒྱུར་བྱེད་མ་ཐུབ་ན་སྤྱི་
ཚོགས་ལ་བཅོས་བསྒྱུར་བྱ་མི་ཐུབ་ལ་མི་རང་ཉིད་ལ་བཅོས་བསྒྱུར་བྱ་ན་ཐོག་མར་མི་རང་
རང་གི་སེམས་པར་བཅོས་བསྒྱུར་བྱ་དགོས། སེམས་པར་བཅོས་བསྒྱུར་བྱ་ཐུབ་པའི་རིག་
གནས་ནི་ཏག་ཏག་ནང་བསྟན་ལས་བྱུང་སྟེ་སྟོན་པ་སངས་རྒྱས་ཀྱིས་ང་ཚོར་གཞན་ལ་
ཕན་འདོགས་མི་ཐུབ་ནའང་གནོད་མ་སྐྱེལ། རང་གི་སེམས་བཟང་བོར་བྱ་དགོས་ཞེས་
ནང་བ་བའི་ཆ་རྐྱེན་ཞིག་ཏུ་གསུངས་ཡོད།
ང་ཚོས་མངོན་པའི་གཞུང་ལས། ལས་ལས་འཇིག་རྟེན་སྣ་ཚོགས་གྲུབ། །ཅེས་སེམས་
པ་ལས་འཇིག་རྟེན་སྣ་ཚོགས་གྲུབ་པར་གསུངས་ལ་འཇིག་རྟེན་གྱི་བདེ་སྡུག་སྣ་ཚོགས་ཀྱི་
བྱེད་པོའང་ང་ཚོའི་སེམས་པ་ལ་ཐུག་ཡོད་པར་གསལ་བོར་གསུངས་ཤིང་། རྗེ་ཙོང་ཁ་བ་
ཆེན་པོས་ཀྱང་། ཐམས་ཅད་སེམས་པ་དག་ལ་རག་ལས་པས། །ཞེས་གསུངས་པ་ལྟར་སྤྱི་
ཚོགས་བདེ་འཇགས་དང་འཛམ་གླིང་ཞི་བདེ། སྐྱེ་ཁམས་ཁོར་ཡུག་སོགས་ལ་སྲུང་སྐྱོབ་
བྱེད་པ་ལ་ཐོག་མར་རང་གི་སེམས་ལ་སྲུང་སྐྱོབ་བྱ་དགོས་པ་ཡིན།
དེ་ཡང་འཇིག་རྟེན་དུ་མི་བདེ་བ་མི་འབྱུང་བའི་རྐྱེན་ཉག་གཅིག་ནི་རྒྱལ་སྲས་ཞི་བ་
ལྷས། བདེ་བ་འདོད་ཀྱང་གཏི་མུག་པས། །རང་གི་བདེ་བ་དགྲ་ལྟར་འཇོམས། །ཞེས་
གསུངས་པ་ལྟར་འཇིག་རྟེན་གྱི་མི་བདེ་བ་མཐའ་དག་རང་ཉིད་ཀྱི་བདེ་འདོད་ལ་བརྟེན་
274



ཆུ་
གངས་སེང་འཚོལ་བ།
ནས་བྱུང་ལ་མི་རྣམས་རང་ཉིད་བདེ་བའི་ཐབས་ལམ་ལ་རྨོངས་པའི་དབང་གིས་སྡུག་
བསྔལ་གྱི་རྒྱུ་རྐྱེན་འབའ་ཞིག་གསོག་གིན་ཡོད་དེ་མི་རང་ཉིད་མི་བདེ་ཐབས་སུ་གཞན་
བེད་སྤྱོད་གཏོང་གིན་ཡོད་པ་དེ་ནི་རང་ཉིད་ལ་མི་བདེ་བ་འབྱུང་བའི་རྩ་བ་ཡིན་པ་རེད།
རྩ་བ་དེ་གསལ་བོར་བཤད་པ་ཞིག་ནང་བསྟན་ལས་གཞན་དུ་མཐོང་མི་ཐུབ་ལ། ནང་
བསྟན་གྱི་གཞུང་ལུགས་ལས་གསལ་ལེར་སང་ངེར་བཤད་ཡོད།
དེའི་རྩ་བའི་རྒྱུ་རྐྱེན་གྱི་ཐད་དུ་རྗེ་ཙོང་ཁ་བ་ཆེན་པོས། འཇིག་རྟེན་རྒུད་པ་ཇི་སྙེད་
པ། །དེ་ཡི་རྩ་བ་མ་རིག་གསུངས། །ཞེས་མ་རིག་པ་ནི་འཇིག་རྟེན་རྒུད་པ་མཐའ་དག་
འབྱུང་རྩ་ཡིན་པར་གསུངས་ཡོད། འོ་ན། མ་རིག་པ་ཞེས་པ་ཅི་ཡིན་ཞེ་ན་བདག་འཛིན་ཏེ་
བདག་འཛིན་ལ་བརྟེན་ནས་འཇིག་རྟེན་གྱི་རྒུད་པ་མཐའ་དག་དང་། འགྲོ་བའི་སྡུག་
བསྔལ་མཐའ་དག་འབྱུང་བ་ཡིན། དེ་ཡང་གསལ་བོར་བཤད་ན་བདག་འཛིན་གྱི་དབང་
གིས་བདག་གཅེས་འཛིན་འབྱུང་ལ་ང་ཚོས་རང་ཉིད་གཅེས་པར་བཟུང་བ་ལ་བརྟེན་ནས་
འདོད་པའི་དངོས་པོའམ་གཉེན་གྱི་ཕྱོགས་ལ་ཆགས་པ་དང་དགྲའི་ཕྱོགས་སམ་རང་གི་
འདོད་དོན་མ་གྲུབ་པར་ཞེ་སྡང་སྐྱེས་ཏེ་བླང་དོར་གྱི་བྱ་ལས་དག་ལ་རྨོངས་པར་གྱུར་པས་
གཏི་མུག་གི་དབང་གིས་མི་རང་ཉིད་ལ་བདེ་བ་ཞིག་མི་འབྱུང་བའི་ཁར་ཁྱིམ་ཚང་དང་
ཁོར་ཡུག་སྤྱི་ཚོགས། ཐ་ན་རྒྱལ་ཁབ་དང་རྒྱལ་ཁབ་བར་དུ་གཡུལ་འཁྲུག་དང་ཕྱོགས་སོ་
སོར་མུ་གེ་སོགས་དཀའ་ཉོག་སྣ་ཚོགས་འབྱུང་གིན་ཡོད། འདི་དག་ཕྱིའི་ཚུལ་ནས་བལྟས་
ན་དཔལ་འབྱོར་དང་ཆབ་སྲིད། དམག་འཁྲུག་སོགས་དང་འབྲེལ་ནས་ཡོད་ནའང་མཐོར་
གཏུགས་ན་འགྲོ་བ་མིའི་སེམས་པ་སྟེ་རང་ཉིད་གཅེས་པར་འཛིན་པའི་མ་རིག་པ་དེར་
འབྲེལ་ཡོད་པ་རེད།
འགྲོ་བའི་བདེ་སྡུག་སྣ་ཚོགས་སེམས་ལ་བརྟེན་ནས་བྱུང་བའི་གནད་འདི་མ་ཤེས་
པའམ་དོ་སྣང་བྱས་པ་དམན་པའི་དབང་གིས་གནད་དོན་འདི་རིགས་ཐག་གཅོད་པར་
ཁྲིམས་ལུགས་དང་ཆབ་སྲིད་དམག་དོན་སོགས་ཀྱིས་ཐག་གཅོད་ཀྱིན་ཡོད་ནའང་རྩ་བའི་
ཆ་ན ས་ ཐག་ཆོད་ཀྱི ན ་ག ཏ ན་ན ས་མེད་པའི་ ཁ ར ་ རྒྱལ་ ཁབ་དང་མི་རིགས་ ཤ་
མདོག རིགས་རྒྱུད། ཁྱིམ་ཚང་། མི་དང་མིའི་བར་གྱི་འབྲེལ་བ་སྔར་ལས་ལྷག་པར་ཇེ་དྲག་
ཏུ་སོང་ནས་མིའི་བདེན་དྲང་དང་རང་དབང་། བདེ་སྐྱིད། ཞི་བདེ་བཅས་ཀྱི་རྨང་གཞི་
འགྲོ་བ་མིའི་ཐོབ་ཐང་རྡོག་ར ལ་བཏང་། རྒྱལ་ཁབ་དང་ཚོགས་པ། མི་སྒེར་བཅས་གཅིག་
275



ཞི
ཡ
ཤེས་རབ་ཀྱི་ཚོམས།
གིས་གཅིག་ལ་དབང་ཡོད་དང་། ཐུབ་ཚོད། གཉའ་གནོན་བཅས་བྱས་པས་འཇིག་རྟེན་
འདི་ལྷིང་འཇགས་དང་བག་ཕེབས་བའི་བརྟན་བརླིང་ཞིག་གཏན་ནས་ཡོང་ཐབས་མེད།
དེ་བས་ང་ཚོས་སྙེག་པ་ནི་འཇིག་རྟེན་ཞི་བདེ་དང་ལྷིང་འཇགས། བདེ་སྐྱིད།
བརྟན་བརླིང་ཡོང་བ་ལ་ངེས་པར་ནང་ཆོས་ལ་བརྟེན་དགོས་ལ་ནང་བའི་ཆོས་ཀྱི་སྙིང་བོ་
ནི་རང་གི་སེམས་པར་བཅོས་བསྒྱུར་བྱ་རྒྱུ་དེ་ཡིན། སེམས་ཞི་དུལ་དང་བཟང་བོ་བྱ་རྒྱུ་ནི་
རྨང་གཞིའི་ཆ་རྐྱེན་ཡིན། ཕྱིའི་དངོས་པོ་ཡར་རྒྱས་ག་འདྲ་ཕྱིན་ན་ཡང་ནང་བསམ་བློའི་ཆ་
ནས་ཡར་རྒྱས་སུ་མ་སོང་ན་འཇིག་རྟེན་ཞི་བདེ་ཡོང་མི་ཐུབ་ལ་སེམས་པའི་ཞི་བདེ་དེ་བས་
ཀྱང་ཡོང་མི་ཐུབ་པའི་ཁར་མི་རང་ཉིད་ལ་བདེ་སྐྱིད་ཅིག་ཀྱང་གཏན་ནས་ཡོང་མི་ཐུཔ་ དེ་
བས་སེམས་བཟང་བོ་བྱེད་པ་འདི་གལ་ཆེ་ལ་དཀོན་མཆོག་གསུམ་ལ་སྐྱབས་སུ་འགྲོ་མཁན་
ཞིག་ཡིན་ན་སེམས་ཅན་ལ་འཚེ་བ་སྤོང་བ་ནི་ངེས་པར་བསྒྲུབ་དགོས་པའི་བསླབ་བྱ་ཡིན་
ལ། སེམས་བཟང་བོ་དང་གཞན་ལ་འཚེ་བ་སྤོང་བའི་ཆེད་དུ་རང་གཅེས་འཛིན་ལ་འཐབ་
རྩོད་བྱ་རྒྱུ་དང་རང་སེམས་ལ་ཞིབ་འཇུག་བྱ་རྒྱུ་ནི་རྨང་གཞིའི་བསམ་པ་ཡིན། རང་གཅེས་
འཛིན་ཉམས་མ་དམད་ན་རང་གཞན་ལ་ཞི་བདེ་ཞིག་གཏན་ནས་འབྱུང་མི་ཐུབ་པས་དེ་
མེད་ན་ནང་བའི་བསྟན་པའི་རྨང་གཞི་མེད་ལ་ཆོས་ལྡན་གྱི་བྱ་བ་གང་ཞིག་བསྒྲུབ་ནའང་
ཚད་མེད་བཞི་བསྒོམས་ཏེ་སེམས་ཅན་ཐམས་ཅད་སྡུག་བསྔལ་ལས་གྲོལ་བ་མ་ཟད་སྡུག་
བསྔལ་གྱི་རྒྱུ་ལས་ཀྱང་གྲོལ་བ་དང་དེ་བཞིན་བདེ་བ་འཐོབ་པར་མ་ཟད་བདེ་བའི་རྒྱུ་དང་
ཡང་ནམ་ཡང་མི་འབྲལ་བ། སྡུག་བསྔལ་མེད་པའི་བདེ་བ་དང་མི་འབྲལ་བ། སེམས་ཅན་
ཐམས་ཅད་ལ་ཉེ་རིང་ཆགས་སྡང་གཉིས་དང་འབྲལ་བ་ནི་ནང་བ་ཞིག་ཡིན་ན་དམིགས་
ཡུལ་དུ་གཟུང་དགོས་པ་ཞིག་ཡིན།
ནང་བ་བས་སེམས་ཅད་ཐམས་ཅད་ལ་དེ་ལྟ་བུའི་དམིགས་ཡུལ་འཛིན་དོན་ཅི་
ཡིན། དེ་ནི་རང་གི་སྐྱེ་བ་སྔ་ཕྱི་དང་འབྲེལ་ཡོད་ལ་འབྲེལ་བ་དེའི་སྟེང་ནས་སེམས་པ་དེ་
གཟུང་དགོས་པ་ནི་མི་ཞིག་གི་འོས་འགན་དུ་བསམ་ཡོད། དེའི་རྒྱུ་རྐྱེན་ཡང་གཞན་ཐམས་
ཅད་རང་གི་སྐྱེ་བ་སྔོན་མའི་མ་རུ་བསམ་བཞིན་ཡོད་ལ་འགྲོ་བ་ཡོད་ཚད་རང་གི་མ་རུ་
བསམ་པའི་བསམ་བློ་རླབས་པོ་ཆེ་འདིས་གནད་དོན་ཡོད་ཚད་སླ་མོའི་སྒོ་ནས་ཐག་གཅོད་
ཐུབ་པ་སྟེ་རང་དང་གཞན་གྱི་དཀའ་རྙོག་ཡོད་ཚད་མ་བུའི་འབྲེལ་བུའི་སྟེང་ནས་བསམ་
པ་ཞིག་ཡིན་པས་སོ། །དེར་མ་ཟད་དེ་ལས་དྲིན་དྲན་པ་དང་དྲིན་གཟོ་བའི་ཚུལ་བསམ་ཏེ་
276



གངས་སེང་འཚོལ་བ།
དེ་དག་གི་སྡུག་བསྔལ་ཐམས་ཅད་རང་གི་ཁུར་དུ་འཁྱེར་བའི་སེམས་པ་འབྱུང་ངེས་ཡིན།
དེ་ལྟ་བུའི་བསམ་པ་ནི་བྱང་ཆུབ་སེམས་དཔའི་སྔོན་འགྲོའི་ཆ་རྐྱེན་ཡིན། ཆ་རྐྱེན་དེ་
དག་གིས་འཇིག་རྟེན་ན་གཞན་གྱི་དོ་ཟླ་བྲལ་བའི་བྱང་ཆུབ་སེམས་དཔས་རང་དོར་གཞན་
ཕན་གྱི་བསམ་བློ་དེ་འཐོབ་ངེས་ཡིན་ཏེ། དེ་ལྟ་བུའི་བསམ་བློ་ལྡན་པ་དག་གིས་བྱ་བ་གང་
ཞིག་བསྒྲུབ་ནའང་འདྲ། ཁོའི་སྐད་ཅིག་མ་ཙམ་ལའང་རང་དོན་གཉེར་བ་མེད་ལ་གཞན་
གྱི་བདེ་བའི་ཆེད་དུ་རང་ཉིད་མེ་ལ་བསྲེགས་ནའང་འདྲ། ཆུ་ལ་བསྐུར་ནའང་འདྲ། ཐ་ན་
གཞན་ལ་ཕན་པ་ཉུང་བསྒྲུབ་ཐུབ་ན་རང་ཉིད་མི་གཙང་བའི་དོང་དུ་ལོ་བརྒྱར་སྡོད་
དགོས་ཀྱང་ཕངས་སེམས་མེད་ལ་གཞན་གྱི་ཆེད་དུ་རང་གི་སྲོག་གཏང་དགོས་རུང་འགྱོད་
པ་ཅི་ཡང་མེད། ད་དུང་གསལ་པོར་བཤད་ན་ཁོས་སྙིང་རྗེའི་དམིགས་བྱ་ནི་མི་ཙམ་མ་ཡིན་
པར་བྱ་བྱེའུ་འབའ་འབུ་སོགས་འགྲོ་བ་རིགས་དྲུག་འདུས་ཡོད་ལ་ཁོང་རང་ཉིད་གསོན་པ་
ནི་འགྲོ་བ་རིགས་དྲུག་གི་ཆེད་ཡིན་པ་ལས་ནང་བ་སངས་རྒྱས་པ་དག་དང་འགྲོ་བ་མི་
རིགས་ཙམ་གཏན་ནས་མ་རེད།
དེ་བས་ནང་བསྟན་ནི་ཞི་བདེའི་ཆོས་ལུགས་སུ་བཤད་ཆོག་ལ་འཇིག་རྟེན་གྱི་
གས་རྩ་བ་ནས་ཐག་གཅོད་བྱེད་ཀྱང་ནང་བསྟན་ལས་མེད་ཅེས་བཤད་
ཆོག་པས་འདིར་བཙན་གཉོམ་དང་རྐུ་འཕྲོག གསོད་བཅོམ་སོགས་འཇིགས་སྐུལ་སྣ་
ཚོགས་ཀྱི་སྤྱི་ཚོགས་འདིར་ནང་བསྟན་གྱི་སེམས་བཟང་བོའི་ལྟ་བ་དང་སེམས་ཅན་ལ་འཚེ་
བ་སྤོང་བའི་ལྟ་བ། སེམས་ཅན་ཐམས་ཅད་སྡུག་བསྔལ་ལས་བསྒྲལ་འདོད་པའི་ལྟ་བ།
ཐམས་ཅད་མ་རུ་བསམ་ནས་སྡུག་བསྔལ་ཕྲག་ཏུ་ལེན་པའི་ལྟ་བ། བྱ་བ་གང་ཞིག་བསྒྲུབས་
ཀྱང་རང་ཉིད་གཞན་དོན་དུ་བསམ་པའི་ལྟ་བ་དག་དར་སྤེལ་གཏོང་བ་ནི་འཇིག་རྟེན་ཞི་
བདེ་འབྱུང་བའི་ཐབས་ལམ་ཉག་གཅིག་ཡིན་པས་ང་ཚོས་ལྟ་བ་དེ་དག་ལག་བསྟར་བྱས་
ནས་འཇིག་རྟེན་ཞི་བདེ་ཡོང་བར་འབད་པ་བྱེད་པ་ནི་སྟོན་པའི་རྗེས་འཇུག་ཐམས་ཅད་
ཀྱི་འོས་འགན་ཡིན་ནོ། །
མཐར། སྟོན་པ་སངས་རྒྱས་ཀྱི་ཐུགས་སྨོན་བཞིན་འགྲོ་བ་མཐའ་དག་གི་སེམས་ལ་
ཞི་བདེས་ཁྱབ་པའི་རེ་སྨོན་འདུན་ཞུ་བ་ཡིན། བཀྲ་ཤིས་བདེ་ལེགས།
277



ཤེས་རབ་ཀྱི་ཚོམས།
རབ་རྒན་སྡེ་བའི་སློབ་གསོའི་མཐུན་ཚོགས་ཀྱི་སློབ་ཡོན་
རོགས་སྐྱོར་ཚོགས་འདུ་སྐབས་གཉིས་པའི་
སྟེང་གི་གཏམ་བཤད།
དུ་
དེ་རིང་ངས་འདི་ནས་མང་བོ་མི་བཤད། ཚིག་གསུམ་བཤད། དང་བོ། སློབ་གསོའི་
དགོས་པ་དང་། དེ་ནས་ཕ་མ་རྣམས་དང་རང་རེའི་སློབ་མ་རྣམས་ལ་ཚིག་རེ་བཤད། དང་
བོ་སློབ་གསོ་ཞེས་པ་ཅི་རེད། ལོ་ངོ་སྟོང་ཞིག་གི་སྔོན་ལ་རྒྱ་གར་གྱི་ཆོས་རྒྱལ་ཆེན་པོ་དགེ་
བའི་དབང་བོ་ཞེས་པ་དེས་ས་ཆ་ཞིག་ན་མཁས་པ་ཞིག་མེད་ན་ས་ཆ་དེའི་མི་རྣམས་ཀྱི་བློ་
གྲོས་ཉམས་འགྲོ། གལ་ཏེ་བློ་གྲོས་མེད་པའི་མི་ཞིག་ཡིན་ན་འཇིག་རྟེན་འདིར་གསོན་པའི་
སྙིང་བོ་མེད་ཅེས་གསུངས། དེ་བས་བློ་སྦྱོང་བྱེད་པ་ནི་བློ་གྲོས་ཀྱི་ཆེད་དུ་རེད།
བློ་གྲོས་ཟེར་བ་ནི་ལེགས་ཉེས་བླང་དོར་འབྱེད་པའི་ཤེས་རབ་སྟེ། ཆོས་དང་འཇིག་
རྟེན་ལ་བླང་དོར་ཡང་དག་པ་ཞིག་འབྱེད་པའི་ཆེད་དུ་སློབ་སྦྱོང་བྱེད་པ་རེད། བོད་ཀྱི་
མཁས་པ་དག་གིས་མི་དང་དུད་འགྲོ་ཁྱད་པར་ནི་ལངས་ནས་འགྲོ་བ་དང་སྐད་ཆ་བཤད་
ཤེས་པ་རྒྱུ་ནོར་གསོག་ཤེས་པ་དེ་མ་ཡིན་པར་ཤེས་རབ་ཡང་དག་པ་ཞིག་གིས་བླང་དོར་
རྣམ་པར་དག་པ་ཞིག་འབྱེད་པ་དེ་རེད། གལ་ཏེ་དེ་ལྟ་བུའི་བློ་གྲོས་ཤིག་མེད་ན་འཇིག་
རྟེན་འདིར་གསོན་པའི་སྙིང་བོ་མེད། གལ་ཏེ་ཡང་དག་པའི་བློ་གྲོས་ཤིག་མེད་ན་ཁྱོད་མི་ཁ་
ཚང་ཞིག་གཏན་ནས་མིན།
དེ་བས་བློ་གྲོས་ཀྱི་ཆེད་དུ་སློབ་སྦྱོང་བྱེད་པ་རེད། འོ་ན་བློ་གྲོས་ཀྱིས་ཅི་ཞིག་ཕན་པ་
ཡིན་ཟེར་ན་དེ་ནི་ནུ་བོར་གདམས་པའི་མདོ་ལས། མ་བསྟན་པ ར་ལོབས་པ་དང་མ་
བསླབས་པར་ཤེས་པ་ཞིག་མེད་དེ་དེ་ལྟར་ན་བྱིས་པ་གླེན་པ་ཡང་མཁས་པར་འགྱུར་རོ། །
ཞེས་གསུངས་པ་ལྟར་སྦྱངས་སྟོབས་ཀྱི་ཤེས་རབ་འཐོབ་པའི་ཆེད་དུ་ཡིན། དེ་བས་མི་
དམན་པ་ཞིག་གི་སློབ་སྦྱོང་བྱས་ན་འབྲིང་ཞིག་ཏུ་འགྱུར་ལ་འབྲིང་ཞིག་གིས་སློབ་སྦྱོང་
278



བ
གངས་སེང་འཚོལ་བ།
བྱས་ན་ཆེན་པོ་ཞིག་ཏུ་འགྱུར་ངེས་རེད།
དེ་ལྟ་བུ་ཞིག་ཏུ་འགྱུར་བའི་ཆེད་དུ་རང་རེའི་མཁས་པ་སྔ་མས་རིག་པ་ནངས་པར་
འཆི་ཡང་སློབ་ཟེར་བ་རེད། བསམ་བློ་འདི་རང་རེའི་བོད་དུ་ལོ་སྟོང་ལྷག་གི་སྔོན་དུ་
གསུངས་ཡོད་མོད། འཛམ་གླིང་གི་སློབ་གསོའི་ལོ་རྒྱུས་ལ་བལྟས་ན་དུས་རབས་ཉི་ཤུའི་
ནང་དུ་ད་གཟོད་བཏོན་པ་རེད། ད་ལྟ་འདི་འཛམ་གླིང་གི་སློབ་གསོར་འགྱུར་བའི་རྒྱུ་
མཚན་ཡང་མི་ཚེའི་བློ་གྲོས་ཀྱི་ཆེད་དུ་དང་། མི་ཚེ་ལ་བདེ་བ་ཡང་དག་པ་ཞིག་འབྱུང་བའི་
ཆེད་དུ་རེད། འཇིག་རྟེན་ལ་ཉིན་རེ་བཞིན་འགྱུར་བ་འབྱུང་བཞིན་ལགས་པས་ཁྱོད་ཀྱིས་
ཉིན་རེ་བཞིན་སློབ་སྦྱོང་མ་བྱས་ན་རང་ཉིད་ཀྱི་ནུས་པ་སྤྱི་ཚོགས་དང་བསྟུན་ནས་འཕེལ་
རྒྱས་སུ་འགྲོ་མི་སྲིད་པས་མི་ཚེ་གང་བོར་སློབ་སྦྱོང་བྱེད་དགོས་ཞེས་བཤད་པ་རེད།
གཉིས་པ་ཕ་མ་རྣམས་ལ་བཤད་རྒྱུ་ནི་མི་ཞིག་ལ་སློབ་གསོ་ཡང་དག་པ་ཞིག་འབྱུང་
བའི་རྒྱུ་རྐྱེན་ཡང་གཙོ་བོ་ཁྱིམ་ཚང་དང་སློབ་གྲྭ་གཉིས་རེད། དེ་བས་ཁྱིམ་ཞིག་ནས་སློབ་མ་
བཟང་བོ་ཞིག་འབྱུང་མིན་ནི་གཙོ་བོ་ཁྱིམ་ཚང་དེ་ལ་རག་ལས་ཡོད། དཔེར་ན། སློབ་མ་
ཞིག་གིས་སློབ་གྲྭ་ཆེན་མོ་རྒྱུགས་སྤྲོད་མིན་དེ་སློབ་མ་རང་ཉིད་ཁོ་ན་ལ་ཐུག་མེད། དེ་བརྒྱ་
ཆའི་བཞི་བཅུ་སློབ་མ་རང་ལ་ཐུག་ཡོད་ལ་བརྒྱ་ཆའི་སུམ་ཅུ་སློབ་གྲྭ་ལ་ཐུག་ཡོད། ལྷག་
པར་བརྒྱ་ཆ་
ཆའི་སུམ་ཅུ་ཕ་མ་ལ་ཐུག་ཡོད་པ་རེད། དེང་རབས་སློབ་གསོ་ལས་བཤད་ན་ཕ་
མ་ནི་དགེ་རྒན་གྱི་ནང་དུ་ཆེས་ནུས་པ་ཐོན་པའི་དགེ་རྒན་ཡིན་ཟེར། དེང་གི་ཞིབ་འཇུག་
བྱས་པ་ལྟར་ཕ་མ་ཡི་གེ་མི་ཤེས་པ་དང་ཤེས་པ་གཉིས་ཀྱི་བུ་གཉིས་སློབ་སྦྱོང་གི་ཆུ་ཚད་མི་
འདྲ་ལ། རང་རེའི་གཏམ་དཔེ་ལ། ཕ་ཆང་
ང་འཐུང་ལ་བུ་ཆང་འཐུང་ཞེས་པའི་དཔེ་ལྟར་
ཆང་འཐུང་ཤོ་རྒྱག་གི་ཁྱིམ་ཚང་ཞིག་ནས་ཆང་འཐུང་ཤོ་རྒྱག་མ་གཏོགས་ཡོན་ཏན་ཅན་
ཞིག་འབྱུང་མི་ཐུབ་ལ་སྐྱེས་བུ་དམ་པ་ཞིག་འབྱུང་མི་ཐུབ།
དེའི་རྒྱུ་མཚན་གྱི་རྒྱ་ནག་ན་ཡོན་ཏན་ཅན་གྱི་རྒྱུད་པ་ཡོད་པ་དེ་དག་གི་བྱིས་པ་
གཉེན་བསྒྲིགས་ན་ཡང་ཡོན་ཏན་ཅན་གྱི་རྒྱུད་པ་མ་གཏོགས་ཡོན་ཏན་མེད་པའི་རྒྱུད་པ་
ལ་གཉེན་བསྒྲིགས་མི་བྱེད། དེ་རྒྱུ་མཚན། ཡོན་ཏན་མེད་པའི་རྒྱུད་པར་གཉེན་བསྒྲིགས་
བྱས་ན་དེའི་རྒྱུད་པ་ཡང་ཡོན་ཏན་མེད་པར་འགྱུར་འགྲོ་བའི་རྐྱེན་གྱིས་རེད། དེའི་རྐྱེན་གྱི་
ཀྲུང་གོའི་ཚན་རིག་པ་ཆན་ལི་སུང་། ཆན་ཀྲུང་ཧྲུའུ་ལྟ་བུ་ཆན་ཚང་ལ་མཁས་པ་དེ་འདྲ་
འ།
27)



ནི་
མི་རབས་
ཤེས་རབ་ཀྱི་ཚོམས།
མང་བོ་ད་ལྟ་ཡང་འབྱུང་བཞིན་ཡོད།
དེ་བས་བྱིས་པ་དག་གིས་ཆང་འཐུང་གི དུ་བ་འཐེན་གི ཤོ་རྒྱག་གི་ཞེས་སྡིགས་སྨྲ་
འདོན་ནའང་དེ་ནི་ཕ་མས་རང་གིས་བསླབས་པ་ཡིན་ལ། རང་གིས་བསླབས་པ་མ་ཡིན་
ཡང་བྱིས་པ་ལ་སློབ་གསོ་གཏོང་བའི་འགན་མ་ཁུར་བ་རེད། དེ་ལས་བལྟས་ན་གོང་དུ་
བཤད་པ་ལྟར་སྡེ་བ་འདི་སློབ་གསོ་རྗེས་ལུས་ཐེབས་པའི་རྒྱུ་རྐྱེན་གཙོ་ལ་ད་དུང་ཁ་སྣོན་
ཞིག་རྒྱག་དགོས་པ་ནི། གོང་དུ་བཤད་པའི་རྒྱུ་རྐྱེན་དེ་དག་རྒྱུ་རྐྱེན་ཕལ་བ་རེད། དཔེར་ན།
ད་ལྟའི་བར་དུ་སྡེ་བ་དང་ཁྱིམ་བདག་གིས་སྡེ་བའི་སློབ་གསོ་དང་ཡང་ན་རང་གིས་བྱིས་
པའི་སློབ་གསོ་ལ་དོ་སྣང་བྱེད་ཀྱིན་མེད། དེ་བས་རང་གི་བྱིས་པ་བརླགས་ཤིང་སྡེ་བ་འདིའི་
མི་རབས་ཤིག་བརླགས་པ་མ་ཟད། བས་ཤིག་གི་མདུན་ལམ་ཡང་བརླགས་སོང་ཞེས་
བཤད་ན་འགལ་བ་ཅི་ཡང་མེད།
འཛམ་གླིང་ན་མི་རིགས་མིང་གྲགས་ཅན་ཞིག་ཡོད་པ་ནི་ཡུག་ཐེ་མི་རིགས་རེད། མི་
རིགས་དེར་སྡེ་བ་རེ་རེར་དཔེ་མཛོད་ཁང་ཡོད་པས་མི་དག་ཅུང་ཟད་ཁོམ་པ་རེ་བྱུང་ན་
དཔེ་མཛོད་ཁང་དུ་སོང་ནས་དཔེ་ཆ་ཀློག་པ་རེད། མི་རིགས་དེ་དཔེ་ཆ་ལ་དེ་འདྲ་དགའ་
བའི་རྐྱེན་གྱིས་མར་ཁེ་སི་ལྟ་བུའི་ཆབ་སྲིད་པ་དང་། ཨེ་ཡིན་སི་ཏན་ལྟ་བུའི་ཚན་རིག་པ་
བྱུང་མྱོང་བ་རེད། ད་ལྟ་ཡང་འཛམ་གླིང་ན་མི་རིགས་ཆེས་ཡ་མཚན་པ་ཞིག་ལ་བརྩི་བཞིན་
ཡོད། རང་ཅག་རྣམས་ནི་ཁོམ་པ་ཅུང་ཟད་རེ་ཡོད་ན་ཆང་འཐུང་བ་དང་ཤོ་རྒྱག་པ་ལས་
བྱིས་པ་རྣམས་ལ་འདང་རྒྱག་གིན་མི་འདུག འདི་ལྟར་བྱས་པས་སྡེ་བ་འདིའི་སློབ་གསོ་
རྗེས་སུ་ལུས་པ་རེད། གལ་ཏེ་ཡི་ཐེ་བ་དེ་དག་རང་རེ་བཞིན་ཆང་དང་དུ་བ་ལ་དགའ་ཞིང་
དཔེ་ཆ་ལ་མི་དགའ་བ་ཞིག་ཡིན་རྒྱུ་ན་ཁོ་ཚོའི་བྱིས་པ་ཡང་རབ་རྒན་གྱི་བྱིས་པ་ཚོ་རེད།
རྒད་པོ་ཚོ་ཡང་རབ་རྒན་གྱི་རྒད་པོ་ཚོ་རེད།
ངས་དཔེ་ཞིག་བཞག་ནས་བཤད། ང་ཚོས་བོད་ཀྱི་ལོ་གསར་ཚེས་གཅིག་ལ་རྟེན་
འབྲེལ་ཡིན་ཟེར་ནས་ཆང་འཐུང་བ་རེད། གཉེན་བསྒྲིགས་དུས་རྟེན་འབྲེལ་ཡིན་ཟེར་ནས་
ཆང་འཐུང་བ་རེད། དཀོན་མཆོག་གསུམ་ལ་ཡང་རྟེན་འབྲེལ་ཡིན་ཟེར་ནས་ཆང་མ
པ་རེད། ཆང་ནི་ཉེས་པ་ཐམས་ཅད་ཀྱི་འབྱུང་ཁུངས་ཡིན་ཞེས་སྟོན་པ་སངས་རྒྱས་ཀྱིས་
གསུངས་པ་རེད། ཉེས་པ་ཐམས་ཅད་ཀྱི་འབྱུང་ཁུངས་ཤིག་གིས་རྟེན་འབྲེལ་བསྒྲིགས་པ་
28)



གངས་སེང་འཚོལ་བ།
ནི་རྟེན་འབྲེལ་གྱི་མགོ་ནས་རུལ་བ་རེད།
དེ་བཞིན་ལོ་གསར་སྐབས་སུ་ཡང་བྱིས་པ་རྣམས་ལ་ལོ་གསར་ཡིན་ཞེས་ལོ་ལོན་
དག་གིས་ཆང་ལྡུད་པ་རེད། དེ་ནི་བྱིས་པའི་མི་ཚེ་ནང་དུ་དུག་བཏབ་པ་ཞིག་རེད། ནང་
ལོགས་སུ་བྱིས་པ་ལ་ལོ་གསར་གྱི་འཚམས་རྟགས་ལ་དེས་བཀླགས་ན་འདོད་པའི་དཔེ་ཆ་
སྟེར་བ་རེད། ལོ་གསར་གྱི་སྐབས་སུ་དཔེ་ཆ་ཉོ་བ་ནི་ལོ་གཅིག་གི་ནང་དུ་དཔེ་ཆ་ཆེས་མང་
བོ་ཉོ་བའི་དུས་རེད། དེ་རྒྱུ་མཚན་ཅི་ཡིན་ནམ། ལོ་གསར་བ་ཞིག་གི་ནང་དུ་ཚེ་གལ་ཆེ་བ་
ནི་བྱིས་པའི་སློབ་གསོ་ཡིན་པ་གཙོ་བོར་བཞག་པ་དེ་མཚོན་པ་རེད།
འོ་ན་དེ་ལྟར་གཙོ་བོ་འཛིན་དགོས་དོན་ཅི་ཡིན་ཟེར་ན། ད་ལྟ་ཤེས་ཡོན་དཔལ་
འབྱོར་ཟེར་བའི་དུས་སྐབས་རེད། ཤེས་ཡོན་གྱི་དཔལ་འབྱོར་ཟེར་བའི་དུས་ཡིན་པས་
བྱིས་པའི་མ་འོངས་པ་གང་ཞིག་ཡིན་མིན་དེ་ད་ལྟའི་ཕ་མ་རྣམས་ཀྱིས་བྱིས་པའི་སློབ་སྦྱོང་
ལ་ཇི་འདྲའི་རྒྱབ་སྐྱོར་བྱེད་མིན་ལ་ཐུག་ཡོད། ཕ་མ་འ
བ་མ་འགན་ཁུར་གཙོ་བོ་བྱིས་པ་ལ་ཡོན་
ཏན་ཅན་དུ་སྐྱོང་བ་དང་བྱིས་པའི་འགན་ཁུར་གཙོ་བོ་ཡོན་ཏན་གྱིས་ཕ་མ་ལ་བསྙེན་
བཀུར་བྱེད་པ་དེ་རེད། དེ་བས་སྔོན་ཆད་ཕ་མས་བྱིས་པ་དེ་ལ་ཁྱིམ་ཚང་བཅས་ན་འགན་
འཁུར་རྫོགས་པ་འཛིན་ཀྱང་། ད་ལྟ་དེ་ནི་བྱིས་པ་ལ་འགན་མ་འཁུར་བ་རེད། དེའི་རྒྱུ་
མཚན་ཅི་རེད་ཅེ་ན།བྱིས་པ་ལ་ཡོན་ཏན་མེད་ན་བྱིས་པ་དེ་སྐྱེས་ཀྱང་དུད་འགྲོ་དང་ཁྱད་
པར་མེད་པ་རེད།
འདི་དག་ནི་ཁྱོད་ཅག་གི་བྱིས་པའི་ཆེད་དུ་བཤད་པ་ལས། དེ་རིང་ཚོགས་ཐོག་འདི་
ནས་ཁྱོད་ཚོ་ལ་དགག་པ་བརྒྱག་པ་གཏན་ནས་མ་ཡིན། དེ་བས་རང་རང་གི་བྱིས་པའི་ཆེད་
དུ་འདང་ཞིག་རྒྱག་ཨེ་ཐུབ་ལྟོས།
གསུམ་པ་སློབ་མ་ཚོ་ཡིན་ན་གཙོ་བོ་ཡིད་ལ་འཛིན་རྒྱུ་ཞིག་ཡོད། ཕ་མ་མང་བོས་རེ་
བ་ཁྱོད་ཚོ་ལ་བལྟས་ཡོད། རང་རེའི་སྡེ་བའི་སློབ་གསོའི་མཐུན་ཚོགས་བཙུགས་ནས་ཁྱོད་
ཚོ་ལ་སློབ་ཡོན་གྱི་རོགས་རམ་བྱེད་པ་འདི། ངས་བསམ་ན་བོད་གངས་རུ
བསམ་ན་བོད་གངས་ཅན་གྱི་ལོ་རྒྱུས་སྟེང་
ཆེས་ལོ་རྒྱུས་གསར་
རྒྱུས་གསར་བ་ཞིག་བཀོད་པ་རེད། འདི་ནི་ང་
ང་ཚོ་ལ་མཚོན་ན་གཟི་བརྗིད་ཅིག་ཡིན་
ལ་ཁྱོད་ཚོ་ལ་མཚོན་ན་གཟི་བརྗིད་ཅིག་ཡིན། གཟི་བརྗིད་འདིའི་ཕུགས་ན་རི་བོ་ལྟར་ཆེ་
བའི་རེ་བ་ཞིག་དང་རྒྱ་མཚོ་ལྟར་ཟབ་པའི་ཡིད་ཆེས་ཤིག་ཡོད་པ་ནི་ཁྱོད་ཚོའི་མདུན་ལ
འམ་
281



ཤེས་རབ་ཀྱི་ཚོམས།
རེད། ཁྱོད་ཚོའི་མདུན་ལམ་འཚོལ་མཁན་ཁྱོད་ཚོ་ཡིན་པ་ལས་གཞན་སུ་ཡང་མིན། དེ་བས་
རང་རེའི་གཟི་བརྗིད་ཆེན་པོ་འདི་མག་མོག་ཏུ་གཏོང་མིན་ཁྱོད་ཚོ་ལ་ཐུག་ཡོད། གལ་ཏེ་རེ་
བ་འདི་མག་མོག་ཏུ་བཏང་ན་ཁྱོད་ཚར་སོང་བ་ཡིན། ལྷག་པར་འདི་ལྟ་བུའི་རེ་བ་ཞིག་
དང་ཡིད་ཆེས་ཤིག་གཏད་ཡོད་པ་འདི་རང་རེའི་སྡེ་བའི་སློབ་མ་དག་ལས་ཁྱོད་ཚོ་ནི་ཆེས་
བསོད་ནམས་དང་ལྡན་པ་རེད།
ང་ཁྱོད་ཚོ་ལ་གསལ་ཆ་ཅུང་ཡོད། ཁྱོད་ཚོ་རེ་རེ་ལ་བློ་རིག་གསལ་ཞིང་། རང་རང་
ལ་ཐུན་མོང་མ་ཡིན་པའི་ནུས་པ་ཞིག་ཡོད་པ་ངས་མཐོང་ཡོད། ད་ལྟ་སློབ་སྦྱོང་ལ་མི་
བཟང་བའི་སློབ་མ་ཡང་ཡོད་ལ། ངས་སྔོན་ནས་ཁྱོད་ཚོ་ལ་བཤད་པ་བཞིན་ད་ལྟ་ཁྱོད་སློབ་
སྦྱོང་ལ་མི་བཟང་བ་སྔོན་ཆད་ཁྱོད་ཀྱིས་སློབ་སྦྱོང་མ་བྱས་པ་ལས་ཁྱོད་ཡོན་ཏན་པར་མི་
འགྱུར་བ་གཏན་ནས་མཚོན་མི་ཐུབ། རང་རེའི་མཁས་པ་སྔོན་མས། ཡོན་ཏན་མ་ལུས་
བརྩོན་འགྲུས་རྗེས་འགྲོ་ཞིང་ཞེས་གསུངས་པ་ཡིན་ཙ་ན་ཁྱོད་ཀྱིས་དེ་རིང་ནས་བརྩོན་པ་
བསྐྱེད་ན་ཁྱོད་ཡོན་ཏན་པར་འགྱུར་བ་ལ་ཐེ་ཚོམ་བྱེད་མི་དགོས།
དེ་བས་ཁྱོད་ཚོ་སློབ་སྦྱོང་ངོས་ཟིན་ཡང་དག་པ་ཞིག་དགོས། སློབ་སྦྱོང་བྱེད་པ་དེ་
རང་གི་ཆེད་དུ་ཡིན་ལ། རང་གི་མདུན་ལམ་གྱི་ཆེད་དུ་ཡིན་པ་ལས་གཞན་སུ་ཞིག་གི་ཆེད་
དུ་མིན་པ་དེ་རེད། དེ་ལྟ་བུའི་བསམ་པ་ཡོད་ན་ཁྱོད་སློབ་མ་ཡང་དག་པ་ཞིག་ཡིན་ལ། དེ་
མིན་ན་སློབ་མ་བརྫུན་མ་ལས་མ་འདས། ལྷག་པར་མི་ཆ་ཚང་ཞིག་ཏུ་འགྱུར་བ་དང་བློ་
གྲོས་ཡང་དག་པ་ཞིག་གི་ཆེད་དུ་སློབ་གྲྭར་འགྲོ་བ་ཡིན་པས་སློབ་གྲྭ་ནས་ཉིན་མོ་གཏོང་བ་
དང་ཆང་དང་དུ་བ་སོགས་ངན་པའི་ལས་སྣ་ཚོགས་ལ་ཞུགས་པའི་ནོར་བུ་གླིང་དུ་སོང་
ནས་ལྕེབས་ཐག་སྐེ་ལ་གྱོན་པ་ཡིན། དེ་ནི་གྲོགས་པོ་ངན་པས་ཤུགས་རྐྱེན་ཡིན་པས་སྟོན་པ་
རིན་པོ་ཆེས་བྱང་ཆུབ་སེམས་དཔའ་གྲོགས་ངན་པ་ལས་འཇིགས་པ་ནི་གླང་བོ་ཆེ་སྨྱོས་པ་
སོགས་ལ་མ་ཡིན་ཏེ། ཞེས་གསུངས་ཡོད་པས་རང་གི་མི་ཚེའི་མདུན་ལམ་གྱི་ཆེད་དུ་ཡིན་
པས་གྲོགས་བསྒྲིགས་པ་ལ་དོ་སྣང་བྱེད་པ་ཆེས་གལ་ཆེ་བ་ཞིག་ཡིན། གནས་སྐབས་འཕྲལ་
ཕུགས་གཉིས་མ་ནོར་བ་དགོས། ང་ཚོས་མི་རིགས་ཀྱི་ཆེད་དང་རྒྱལ་ཁབ་ཀྱི་ཆེད་དུ་ཞེས་
སྐད་ཆ་མང་བོ་བཤད་མི་དགོས། རང་གི་དོན་ལེགས་པོ་འཁྱོངས་ན་མི་རིགས་ཀྱི་དོན་ཡང་
འཁྱོངས་ངེས་རེད་ལ། རྒྱལ་ཁབ་ལ་བྱས་རྗེས་ཀྱང་འཇོག་ཐུབ་པ་རེད། གལ་ཏེ་ཁྱོད་ཀྱིས་
282



གངས་སེང་འཚོལ་བ།
རང་གི་མདུན་ལམ་སྒྲུབ་པའི་ནུས་པ་ཡང་མ་ཐོབ་ན་མི་རིགས་དང་རྒྱལ་ཁབ་ཀྱི་དོན་སྒྲུབ་
པའི་རེ་བ་གཏན་ནས་མེད། འདི་ངེས་པར་ཤེས་རྒྱུ་ཞིག་ཡིན།
ཁྱོད་ཚོས་སློབ་ཆེན་ལ་རྒྱུགས་འཕྲོད་དགོས་པ་ནི་ཀུན་གྱི་རེ་བ་ཡིན། ངེས་པར་འགྲོ་
དགོས་སྙམ་ནས་སློབ་སྦྱོང་གི་ཕྱོགས་ནས་རང་གི་ནུས་པ་ཡོད་ཚད་གདོན་དགོས། རྒྱུགས་
མ་འཕྲོད་ན་ཡང་འགྱོད་པ་མེད་པ་ཞིག་བྱ་དགོས། དེ་ལྟར་བྱེད་མ་ཐུབ་པར་རྗེས་སུ་འགྱོད་
པ་སྐྱེས་པ་ནི་རང་གི་བྱ་བར་འགན་འཁུར་མ་ཐེག་པ་ཞིག་རེད། གལ་ཏེ་མ་འཕྲོད་ཀྱང་
ཡིད་ཕམ་མི་དགོས། སློབ་གྲྭ་ཆེན་མོ་ལ་འགྲོ་མ་ཐུབ་ན་དེ་ནི་རང་གི་ཡོན་ཏན་སློབ་པའི་
མཐུན་རྐྱེན་ཞིག་ལག་ཏུ་མ་ཡོང་བ་ལས་ཁྱོད་རང་ཉིད་གཏན་ནས་ཕམ་སོང་བ་ ཞིག་མིན།
གལ་ཏེ་ཁྱོད་ཀྱིས་ཡིད་ཕམ་སོང་ན་ད་གཟོད་ཁྱོད་གཏན་ནས་ཕམ་སོང་བ་རེད། ཁྱོད་ཀྱི་
མདུན་དུ་ད་དུང་གཟི་བརྗིད་ཆེ་བའི་ལམ་མང་བོ་ཞིག་གིས་ཁྱོད་ལ་སྒུག་ཡོད། སློབ་སྦྱོང་དེ་
སློབ་གྲྭ་ཆེན་མོར་མ་སོང་ན་ཡང་སྐྱོན་མེད། ཁོར་ཡུག་ངན་ན་ཡང་སྐྱོན་མེད། དེ་དག་ནི་ཆ་
རྐྱེན་མ་ཚང་བ་ཙམ་རེད། མཚམས་ལ་ལར་མཐུན་རྐྱེན་མ་ཚང་བ་དེ་ཚང་བ་ལས་ཀྱང་
ལེགས་ ངས་ཁྱོད་ཚོར་དཔེ་ཞིག་འཇོག ཆིན་ཧྭ་སློབ་གྲྭ་ཆེན་མོའི་ཇ་མ་ཞིག་གིས་ལས་ཀའི་
ཞོར་ལ་དབྱིན་ཡིག་སྦྱངས། ཁོས་འབད་པ་བྱས་ནས་མཚམས་མ་བཞག་པར་ལོ་འགའ་
ལས་ཐོ་ཧྲི་ལ་རྒྱུགས་སྤྲོད་དུས་ཀྲུང་གོ་ནས་ཨང་དང་བོ་ལེན་མཁན་སློབ་གྲྭ་ཆེན་མོ་བའི་
དབྱིན་ཡིག་ཆེད་ལས་ཀྱི་སློབ་མ་དག་མ་ཡིན་པར་སློབ་གྲྭ་ཆེན་མོ་ལ་རྒྱུགས་མ་འཕྲོད་པར་
རང་སྦྱོང་གིས་བརྩོན་པ་མཚམས་མ་བཞག་པའི་ཇ་མ་དེ་རེད། འདི་སློབ་མ་རྣམས་ཀྱིས་
ཡིད་ལ་འཛིན་དགོས་པ་ཞིག་སྟེ་འདིས་གསལ་བྱེད་བྱས་པ་ནི་བརྩོན་པ་རྒྱུན་མ་ཆད་ན་
ཁྱོད་སློབ་གྲྭ་ཆེན་མོར་འགྲོ་བའི་གོ་སྐབས་ཤོར་ན་ཡང་། ཞིབ་འཇུག་སློབ་མ་དང་པོ་ཧྲི་ལ་
རྒྱུགས་སྤྲོད་པའི་གོ་སྐབས་ཤོར་མེད།
སློབ་སྦྱོང་གི་དགོས་པ་སློབ་གྲྭ་ཆེན་མོ་འགྲོ་བའི་ཆེད་དུ་མ་ཡིན་པར་སློབ་གྲྭ་ཆེན་
མོར་འགྲིམ་དོན་སློབ་སྦྱོང་གི་ཆེད་དུ་ཡིན། རང་ལ་དེ་ལྟ་བུའི་འདུ་ཤེས་མེད་ན་སློབ་གྲྭ་
ཆེན་པོ་ལ་སོང་བ་ནི་ཉིན་མོ་བཏང་བ་ཞིག་རེད། དེ་མ་ཟད། སློབ་གྲྭ་ཆེན་མོ་ནས་མཐར་
ཕྱིན་དུས་མཐར་ཕྱིན་འཛིན་རྟགས་སྐམ་པོ་ཞིག་འཁྱེར་ནས་ཡོང་བ་ཡིན་ན་ཁྱོད་སྔོན་ནས་
སློབ་གྲྭ་ཆེན་མོ་མ་སོང་ན་འགྲིག
283



ཤེས་རབ་ཀྱི་ཚོམས།
སློབ་གྲྭ་ཆེན་མོ་ན་ཡོད་པ་དག་ནི་སློབ་ཆུང་དང་སློབ་འབྲིང་ལྟ་བུ་གཞན་གྱིས་སྐུལ་
སློང་བྱས་ནས་སློབ་སྦྱོང་བྱེད་པ་མ་ཡིན་པར་རང་གིས་བསམ་ཤེས་དགོས། བོད་ཀྱི་སློབ་མ་
མང་བོ་ཞིག་སློབ་གྲྭ་ཆེན་མོ་རྒྱུགས་འཕྲོད་རྗེས་དོན་འགྲུབ་སོང་སྙམ་ནས་སློབ་སྦྱོང་ཕར་
འཕངས་འགྲོ་བ་རེད་མོད། དེ་འདྲ་ཡིན་ན་སློབ་གྲྭ་ཆེན་མོར་འགྲོ་བ་ལས་མ་སོང་ན་བཟང་།
སློབ་གྲྭ་ཆེན་མོ་ནི་བསམ་བློའི་ཐད་ནས་གཞན་ལ་མི་བརྟེན་པ་དང་། ཤེས་ཡོན་ཐད་ནས་
རྒྱ་བསྐྱེད་པ། བྱ་བའི་ཐད་ནས་རང་ཚུགས་ཐུབ་པ་ཞིག་དགོས་པ་ལས། དགེ་རྒན་གྱིས་
ཁྲིད་པ་ཁོ་ན་ལ་བརྟེན་པའི་སློབ་ཆེན་སློབ་མ་ཞིག་ཡིན་ན་སློབ་མ་བཟང་བོ་ཞིག་མིན་ལ།
སློབ་གྲྭ་ཆེན་མོ་ལས་ཤེས་དགོས་པ་ནི་དགེ་རྒན་གྱིས་ཁྲིད་པ་ལས་ལྡབ་མང་བོས་དཔེ་ཀློག་
བྱ་དགོས་པ་རེད། མ་འོངས་པར་རང་གིས་ཅི་ཞིག་བྱེད་པའི་ཕྱོགས་ལ་བསམ་གཞིག་
གཏོང་དགོས་པ་རེད། དེའི་གྲ་སྒྲིག་བྱེད་པ་ལས་ལོ་བཞིའི་ནང་དུ་ཀླད་པ་སྟོང་བ་ཞིག་
འཁྱེར་ནས་མཐར་ཕྱིན་འཛིན་བྱང་སྟོང་བ་ཞིག་ལག་ཏུ་བཟུང་ནས་བུད་ན་ཅི་ཡང་ཡོད་
པ་མ་རེད།
ལྷག་པར་སློབ་སྦྱོང་བྱེད་ན་དམིགས་ཡུལ་ཞིག་དགོས་པ་རེད། དམིགས་ཡུལ་མེད་
པར་སློབ་གྲྭ་ནས་སྡོད་པ་ནི་དུས་ཚོད་སྟོང་ཟད་དུ་བཏང་བ་ཞིག་རེད། དམིགས་ཡུལ་མེད་
པར་ཆེད་ལས་ཤིག་སྦྱངས་ན་རྗེས་སུ་ཆེད་ལས་དེས་ཁྱོད་ལ་གོ་རེ་ཡང་མི་ཆོད་པར་འགྱུར་
འགྲོ་ལ། ཅུང་མ་འགོར་བས་ཆེད་ལས་དེ་ལ་ཡིད་ཆད་འགྲོ། སློབ་སྦྱོང་བྱེད་དུས་དམིགས་
ཡུ་ལ་དགོས་པ་རེད།
པ་ེ་ལྟར་དམིགས་ཡུལ་ཡོད་པའི་སྒོ་ནས་སློབ་གྲྭ་འགྲིམ། ཤེས་རབ་དང་བརྩོན་པ་
ཟུང་འབྲེལ་བྱས། སློབ་སྦྱོང་ལེགས་པོ་བྱས་ན་ད་གཟོད་ཁྱོད་ལ་མདུན་ལམ་ཡོད་ལ། ཁྱོད་
ཀྱི་མདུན་ལམ་ནི་ཁྱོད་ཀྱི་དམིགས་ཡུལ་བཞིན་དུ་ཚེས་ལེགས་པོ་ཞིག་འབྱུང་ངེས་པར་སློབ་
མ་རྣམས་ཀྱིས་འདི་ཡིད་ལ་བཟུང་ནས་ཕ་མའི་རེ་བ་དང་སྡེ་བའི་རེ་བ་བཞིན་དུ་ཁྱོད་ཀྱིས་
རང་དོན་ནོར་དུ་མ་འཇུག་ཅེས་པ་ནི་ངའི་རེ་བ་ཡིན་ལ། ཁྱོད་ཚོ་རེ་རེས་ཀྱང་དེ་ལྟར་བྱས་
ན་སློབ་གསོའི་མཐུན་ཚོགས་ཀྱི་རེ་བ་ཡང་ཡོངས་སུ་འགྲུབ་པ་ཡིན།
284



གངས་སེང་འཚོལ་བ།
(སྤྲིན་གྱི་མེ་ཏོག》སྤྱིའི་དེབ་གྲངས་ཉི་ཤུའི་བགྲོ་གླེང་ཚོགས་འདུའི་
སྟེང་གི་གསུང་བཤད།
ན་
དེ་རིང《སྤྲིན་གྱི་མེ་ཏོག སྤེལ་ནས་ལོ་ཉི་ཤུ་འཁོར་བ་ལ་བཀྲ་ཤིས་བདེ་ལེགས་ཞུ་
རྒྱུ་མ་ཟད། འདིའི་རྩོམ་སྒྲིག་པ་ཡོངས་དང་། 《སྤྲིན་གྱི་མེ་ཏོག》 ལ་རྒྱབ་སྐྱོར་གནང་བའི་
གཙོ་སྒྲིག་པ། འགོ་ཁྲིད། 《སྤྲིན་གྱི་མེ་ཏོག） གི་ཀློག་པ་བོ་ཐམས་ཅད་ལ་ངས་དུས་དེབ་
འདིའི་འཕེལ་རྒྱས་ཀྱི་སླད་དུ་བཀྲ་ཤིས་བདེ་ལེགས་ཞུ་རྒྱུ་ཡིན།
དེ་དང་མཉམ་དུ （སྤྲིན་གྱི་མེ་ཏོག》ནི་བོད་ཀྱི་ས་ཆར་གསར་སྐྱེས་ལྗང་མྱུག་མང་
བོའི་སྐོམ་གདུང་སེལ་ཞིང་གངས་རིའི་རྩེ་དང་། སྤང་རིའི་ངོས། ཆུ་བོའི་འགྲམ་ལ་སོགས་
སུ་དཔྱིད་ཀྱི་དཔལ་ཡོན་ཞིག་སྐྱེལ་ཡོང་བར་རྗེས་སུ་ཡི་རང་ཞུ་རྒྱུ་མ་ཟད། ངས་རང་མི་
རིགས་ཀྱི་ཕུགས་བསམ་སྐྱོང་བའི 《སྤྲིན་གྱི་མེ་ཏོག ལ་རྗེས་སུ་ཡི་རང་ཞུས་པ་ཡིན།
དུས་དེབ་ཅིག་གི་ནུས་པ་དེ་ཇི་འདྲ་ཞིག་རེད་ཅེ་ན། མུན་པ་སེལ་བའི་སྒྲོན་མེ་དང་
བློ་ལྡན་སྐྱོང་བའི་སློབ་གྲྭ་དེ་ལྟ་བུ་ཞིག་རེད། དུས་དེབ་ཅིག་བསྒྲུབས་པ་ནི་ཀློག་པ་པོའི་
སེམས་ལ་ནམ་མཁའི་ཉི་མ་ལྟ་བུ་ཞིག་བསྐྲུན་པ་དང་། ཡང་ན་རིག་པའི་སློབ་གྲྭ་ཞིག་
བསྐྲུན་པ་དང་འདྲ། ཁྱད་པར་དུ་བློ་གསལ་བའི་གཞུང་དོན་ཞིག་གམ་བློ་གྲོས་ཤིག་བསྐྲུན་
པ་དང་། འཇིག་རྟེན་གྱི་བྱ་བཞག་ཁྲོད་ནས་ཆེས་གལ་ཆེ་བ་སློབ་གསོ་རེད། དེའི་ཁྲོད་ནས་
དུས་དེབ་ནི་མེད་དུ་མི་རུང་བའི་ཆ་ཤས་ཤིག་ཡིན།
དེས་ན 《སྤྲིན་གྱི་མེ་ཏོག ཀྱང་དེ་མཚུངས་ཡིན། སྤྲིན་གྱི་མེ་ཏོག གི་ལྷག་བསམ་
གྱིས་གཞན་པ་བསྐྱང་རྒྱུ་དེ་ཡིན་ལ། སྐྱོང་བ་ལ་བསམ་བློའི་སྟེང་ནས་སྐྱོང་བ་དང་རིག་
གནས་ཀྱི་སྟེང་ནས་སྐྱོང་བ། སློབ་གསོའི་སྟེང་ནས་སྐྱོང་བ་སོགས་མང་བོ་ཞིག་ཡོད། སྤྲིན་
གྱི་མེ་ཏོག གི་ཤེས་རབ་ནི་འོད་སྣང་ཡིན་ལ། འོད་སྣང་དེས་མི་རིགས་ཤིག་གམ་མི་བྱེ་བྲག་
པ་ཞིག ཡང་ན་ས་གནས་ཤིག་ཡིན་ཀྱང་ཆོག་ལ། མང་ཚོགས་དང་སློབ་མ་གང་ཡིན་གྱི་
མུན་པ་བསལ་ཏེ་མ་འོངས་པར་ལམ་སྟོན་བྱ་རྒྱུ་དེ་རེད།
སྤྱི
285



︽
ཤེས་རབ་ཀྱི་ཚོམས།
ད་དུང《སྤྲིན་གྱི་མེ་ཏོག》གིས་དཀའ་ངལ་མང་བོ་ཁྱད་དུ་བསད་དེ་གཞན་གྱི་སླད་
དུ་འབད་བརྩོན་བྱ་དགོས། འབད་བརྩོན་དེ 《སྤྲིན་གྱི་མེ་ཏོག》 ལ་མཚོན་ན་ཁོའི་སྙིང་
སྟོབས་རེད། 《སྤྲིན་གྱི་མེ་ཏོག» སྔོན་ཆད་དཀའ་སྡུག་མང་བོ་ལས་བཏོན་ལ། ད་ལྟ་ཡང་ཚེ་
སྲོག་ལས་བཏོན། ཚེ་སྲོག་ལས་བཏོན་ཞེས་པ་ནི《སྤྲིན་གྱི་མེ་ཏོག》 དང་དུས་དེབ་གཞོན་པ་
གང་ཡིན་ཀྱང་ཆོག་ལ། མི་རིགས་གང་ཡིན་ཀྱང་དཀའ་སྡུག་མང་བོ་ཞིག་མ་བརྒྱུད་ན་
འཕེལ་རྒྱས་མེད་ལ། འཕེལ་རྒྱས་མེད་ན་མ་འོངས་པར་མདུན་ལམ་ཀྱང་མེད། དེས་
ན 《སྤྲིན་གྱི་མེ་ཏོག》ལ་མཚོན་ན་ད་ལྟའི་མི་རིགས་འདིའི་བྱས་རྗེས་ཀྱི་སྟེང་ནས་བལྟས་ཚེ་
འོད་སྟོང་འབར་བ་ཞིག་རེད་ལ་མ་འོངས་པ་ཡང་འོད་སྣང་གིས་འཚོ་བའི་འཇིག་རྟེན་
ཞིག་ཀྱང་རེད། འཇིག་རྟེན་དེ་ལས་ང་ཚོའི་འཇིག་རྟེན་འདི་དང་ཁོར་ཡུག་འདི་ལ་དགེ་
མཚན་མང་བོ་ཞིག་འབྱུང་སྲིད། སྤྱིར་བོད་ཀྱི་དུས་དེབ་དང་མི་རིགས་ཐམས་ཅད་ལ་རེ་བ་
ཆེན་པོ་ཞིག་ཡོད་ལ། རེ་བ་ཆེན་པོ་དེའི་ཆེད་དུ་ང་ཚོ་ཚང་མས་རྡོག་རྩ་གཅིག་ཏུ་བསྒྲིལ་ཏེ་
ཐུན་མོང་གིས་འབད་པ་བྱས་ན་མ་འོངས་པར་མདུན་ལམ་ཡང་དག་པ་ཞིག་ཡོད་པ་ནི་
ངེས་ཅན་རེད།
དུས་དེབ་ཀྱི་ཕྱོགས་ནས་ཚིག་འགའ་བཤད་ན། ན་ནིང་རྨ་ཆུ་ནས་རིག་གནས་ཡར་
སྤེལ་གྱི་ཚོགས་འདུ་སྟེང་ནས་སྒེར་གཉེར་དུས་དེབ་ཀྱི་ཁྱད་ཆོས་མང་བོ་ཞིག་བཤད་པ་
ཡིན། དེ་ནི་ཆེད་དུ་སྒེར་གཉེར་དུས་དེབ་ལ་ཞིབ་འཇུག་བྱས་ཞེས་ཀྱང་བཤད་ཆོག་ལ། ད་
དུང་ཞིབ་འཇུག་བྱེད་བཞིན་པ་ཡིན་བཤད་ན་ཡང་ཆོག གང་ལྟར་འདི་ལ་བལྟས་ཏེ་
དཔྱད་བརྗོད་ཅིག་བྲིས་ཡོད་ཀྱང་ད་དུང་ཡོངས་སུ་གྲུབ་པ་ཞིག་མིན། ངས་བཤད་བྱའི་
སྐད་ཆ་མང་བོ་ཞིག་རྗེས་སུ་དེའི་སྟེང་ནས་ཁྱེད་རྣམ་པས་བལྟ་ཐུབ་ལ། དེ་རིང་ངས་འདི་
ནས་བཤད་འདོད་པ་ནི་དུས་དེབ་ཅིག་ཡིན་ན་རང་གི་ཁ་གཏོད་ས་ཀློག་པ་བོ་རེད་ལ།
དམིགས་ཡུལ་ཡང་ཀློག་པ་བོ་རེད་ལ། མ་འོངས་པ་ཡང་ཀློག་པ་བོ་རེད། དེ་ཅི་རེད་ཅེ་ན་
གཅིག་ནས་ཀློག་པ་བོར་བསྟུན་དགོས་ཤིང་། ཀློག་པ་བོར་བསྟུན་དགོས་ན་ཀློག་པ་པོའི་
ཤེས་ཚད་དང་བསྟུན་དགོས་པ་དེ་མ་ཡིན་པར། གཅིག་ནས་ཀློག་པ་བོའི་བསམ་བློའི་
འདུན་པ་བསྐང་དགོས་ལ། གཉིས་ནས་ཀློག་པ་བོའི་རེ་བ་བསྐང་དགོས། གསུམ་ནས་ཀློག་
པ་བོར་ཞབས་ཞུ་བསྒྲུབ་དགོས། དེང་གི་སྐད་ཆས་བཤད་ན་ཚིག་དེ་འདྲ་ཞིག་གི་ནང་བསྡུ་
ཆོག དེ་ཅི་རེད་ཅེ་ན། བོད་མི་རིགས་ཀྱི་ཀློག་པ་བོ་དེ་ཚད་ངེས་ཅན་ཞིག་གི་སྟེང་དུ་ཡོད་ལ།
286



གངས་སེང་འཚོལ་བ།
གྲངས་ཀ་ཡང་ཉུང་ཉུང་ཞིག་གི་སྟེང་ན་ཡོད། ཚད་གཞི་ཧ་ཅང་དམའ་མོ་ཞིག་གི་སྟེང་ན་
ཡོད།
འོན་ཀྱང་འུ་ཅག་གི་དུས་དེབ་དང་བསྡུར་ན་རྩོམ་སྒྲིག་པ་ཡིན་ན་ཡང་ཆོག དུས་
དེབ་འདི་དང་བློ་ཁ་གཅིག་པའི་སྤུན་གྲོགས་རྣམས་ཡིན་ན་ཡང་ཆོག དུས་དེབ་འདིའི་
ཀློག་པ་བོ་རྒྱ་ཇེ་ཆེར་གཏོང་དགོས། དུས་དེབ་ཀྱི་ཀློག་པ་བོ་རྒྱ་ཇེ་ཆེར་གཏོང་བ་དང་
མཉམ་དུ་ཧ་ཅང་གུ་དོག་པོ་དང་མཁྲེགས་འཛིན་གྱི་རྣམ་པ་ཐོན་ཡོད་ལ། དེར་ཅིའི་ཕྱིར་
མཁྲེགས་འཛིན་དང་གུ་དོག་པོ་རེད་ཅེ་ན། འདི་བོད་ཀྱི་སྤྱི་ཚོགས་ནང་དུ་འགྲོ་ཐུབ་ཀྱིན་
མེད་ལ། སྤྱི་ཚོགས་ཀྱི་གནད་དོན་མང་བོ་ཞིག་གདོན་ཐུབ་ཀྱིན་མེད་པ་མ་ཟད། སྤྱི་ཚོགས་
གནད་དོན་མང་བོ་ཞིག་ཤེས་ཐུབ་ཀྱིན་མེད།
སྤྱི་ཚོགས་དང་ཤེས་ཡོན་གྱི་སྡེ་གཉིས་ཁ་ཁར་སོང་འདུག དེ་ཇི་ལྟར་ཁ་ཁར་སོང་
འདུག་ཅེ་ན་དེང་སང་སྤྱི་ཚོགས་ནང་གི་ཁ་ཚ་དགོས་གཏུག་གི་གནད་དོན་མང་བོ་ཞིག་
གདོན་ཐུབ་ཀྱིན་མེད་ལ། དུས་དེབ་ཀྱི་ནང་ནས་ཀྱང་གདོན་ཐུབ་ཀྱིན་མེད་པ་མ་ཟད།
བོད་ཀྱི་ཤེས་ཡོན་ཅན་ཚང་མས་ཤེས་ཀྱིན་མི་འདུག གནད་དོན་འདི་གང་གི་སྟེང་ན་ཡོད་
འདུག་ཅེ་ན་བོད་ཀྱི་ཤེས་ཡོན་པའི་སྡེ་ཟེར་བ་དེ་ཁ་ཐོར་དུ་གྱུར་འདུག་ལ། ཁ་ཐོར་བའི་
སྟེང་ནས་ཕན་ཚུན་འབྲེལ་བ་བྱེད་ཐུབ་ཀྱིན་མེད། ད་དུང་བོད་ཀྱི་སྤྱི་ཚོགས་ལ་བལྟས་ན་
ཕྱོགས་གསུམ་དུ་གནས་འདུག་སྟེ། གཅིག་དགོན་པའི་རི་སུལ་ན་གནས། གཉིས་སློབ་གྲྭ་ན་
གནས། གསུམ་མང་ཚོགས་རེད། དེས་ན་ཤེས་ཡོན་གྱི་སྡེ་གཉིས་རང་རང་སོ་སོར་ཡོད་པ་
མ་གཏོགས་འདི་གཉིས་ཕྱོགས་གཅིག་ཏུ་ཡོང་ནས་མང་ཚོགས་ཁྲིད་ཐུབ་ཀྱིན་མི་
འདུག དེས་མང་ཚོགས་ཀྱི་སར་འགྲོ་བཞིན་ཡོད་ལ། ཤེས་ཡོན་པའི་སྡེ་ཤེས་ཡོན་པའི་སྡེ་
ཡང་རང་རང་ས་ནས་འགྲོ་བཞིན་ཡོད།
སློབ་གྲྭའི་ཤེས་ཡོན་པའི་སྡེ་དང་དེའི་ནང་ནས་ཀྱང་ལྟ་བའི་སྟེང་ནས་མང་བོ་
འབྱུང་བཞིན་ཡོད། འདི་ལྟ་བུའི་ལྟ་བ་མང་བོ་འབྱུང་འོས་པ་ཞིག་དང་འབྱུང་སྲིད་པ་
པ་ཞིག
བྱུང་ན་ཆོག་པ་ཞིག་རེད་མོད། འོན་ཀྱང་། མི་རིགས་འདི་དཀའ་ས་ཁག་སའི་འགག་རྩར་
ཐུག་ཡོད་སྟབས་འདང་རྒྱག་རྒྱུ་ཞིག་ཡོད་དགོས་པ་རེད། གཅིག་མང་ཚོགས་ཀྱི་གནད་
དོན་དང་སྤྱི་ཚོགས་ཀྱི་གནད་དོན་ཇི་ལྟར་ཐག་གཅད་རྒྱུ་དེ་གཙོ་བོ་རེད། ད་ལྟ་བལྟས་སོང་
ན་སློབ་གྲྭ་ཆེན་མོ་མང་ཆེ་བ་ཞིག་ཏུ་མི་རིགས་བཤད་ཀྱིན་ཡོད་ལ་རིག་གནས་བཤད་ཀྱིན་
287



ཤེས་རབ་ཀྱི་ཚོམས།
ཡོད། དེ་མ་ཟད་རིག་གནས་གསར་རྙིང་བར་གྱི་རྩོད་པ་ཡང་མང་བོ་བྱེད་ཀྱིན་ཡོད། རྩོད་
པ་བྱེད་པ་དེས་ཛ་དྲག་གི་གནས་ཚུལ་ཐོན་བཞིན་འདུག་ལ། རྩོད་པའི་ཁོར་ཡུག་ལས་ཐལ་
ཏེ་རྡུང་རེས་རྒྱག་པ་འདྲ་ཡང་ཡོད། དེ་ཁོར་ཡུག་ཆུང་ཆུང་ཞིག་དང་མི་ཉུང་ཉུང་ཞིག་གི་
སྟེང་ནས་བྱུང་བ་རེད་མོད། དེས་ཅི་ཞིག་མཚོན་ཞེ་ན་འུ་ཅག་གི་ཤེས་ཡོན་པའི་སྡེར་མཐུན་
སྒྲིལ་འབྱུང་གིན་མེད་པ་དེ་མཚོན་པ་རེད།
དེས་ན་ངས་བཤད་འདོད་པ་ནི་ང་ཚོའི་སྤྱི་ཚོགས་ཀྱི་གནད་དོན་མང་བོ་ཞིག་སློབ་
གྲྭ་ཆེན་མོ་བ་རྣམས་ཀྱིས་དོ་སྣང་བྱ་བཞིན་མེད་ལ། དགོན་སྡེའི་གྲྭ་བ་རྣམས་ཀྱིས་དོ་སྣང་
བྱེད་ཐུབ་ཀྱིན་མེད། དོ་སྣང་བྱེད་མ་ཐུབ་ན་དེའི་གནད་དོན་ཐག་གཅད་རྒྱུ་ནི་ཧ་ཅང་
དཀའ་མོ་ཞིག་རེད། ང་ཚོར་རིག་གཞུང་ཡོད་ལ། རིག་གཞུང་རྩོད་པ་དང་། རིག་གཞུང་
བཤད་ཀྱིན་ཡོད། རིག་གཞུང་ཁྲིད་ཀྱིན་ཡོད། དེས་ན་རིག་གཞུང་དེ་ཅི་ཞིག་རེད་ཅེ་ན།
རིག་གཞུང་འདི་ལག་ལེན་ལ་འདེབས་དགོས་པ་རེད། ལག་ལེན་ལ་འདེབས་མི་ཐུབ་པའི་
རིག་གཞུང་དེ་རིག་གཞུང་སྟོང་བ་རེད། ནང་བ་སངས་རྒྱས་པའི་གཞུང་གི་སྟེང་ནས་
པ་ལྟས་ན། གཞུང་ལུགས་གདམས་པར་ཤར་བའི་ཉམས་ལེན་དང་། །ཞེས་པ་ལྟར་ཉམས་
ལེན་དེ་ལག་ལེན་རེད། གདམས་པར་ཤར་བ་ཞེས་པ་ནི་ལག་ལེན་ལ་གདབ་དགོས་པ་རེད།
རྗེ་ཙོང་ཁ་བ་ཆེན་པོས་ཡིན་པ་ཆོས་ཕྱོགས་ནས་བཤད་དེ་དེང་སང་གི་གཞུང་ལུགས་ཀྱི་
སྟེང་ནས་ཀྱང་འདི་འདྲའི་གདམས་ངག་ཁྱད་པར་ཅན་ཞིག་གནང་ཡོད་པ་རེད། གནང་
ཡོད་ན་འུ་ཅག་གི་རིག་གཞུང་འདི་སྤྱི་ཚོགས་ཀྱི་ནང་དུ་མ་བཀོལ་བར་སྤྱི་ཚོགས་འདི་དང་
ཁ་བྲལ་སོང་ན་འུ་ཅག་གི་རིག་གཞུང་ལ་དོན་སྙིང་མེད། རིག་གཞུང་རང་གི་ངོས་ཐད་ནས་
རིན་ཐང་ཡོད་ཀྱང་ཆོག་ལ་མེད་ཀྱང་ཆོག མང་ཚོགས་ཀྱི་གནད་དོན་ཐག་གཅོད་མ་ཐུབ་
ན་མི་རིགས་ཀྱི་རིག་གནས་ཡིན་ཡང་དེར་དོན་སྙིང་མི་འདུག དེས་ན་མི་རིགས་ཀྱི་གནད་
དོན་ཐག་གཅོད་པ་ལ་ང་ཚོའི་རིག་གཞུང་འདི་དམངས་ཁྲོད་དུ་སྤེལ་དགོས་ལ། དམངས་
ཁྲོད་དུ་སྤེལ་བ་མ་ཟད་དམངས་ཁྲོད་ཀྱི་བདེ་སྡུག་ཐག་གཅད་དགོས། དེས་ན་ཤེས་ཡོན་
ཅན་གྱི་སྡེ་འདི་དམངས་ཁྲོད་དང་ཁ་བྲལ་སོང་ན། ཤེས་ཡོན་ཅན་གྱི་སྡེས་བྲིས་པའི་རྩོམ་
ཐམས་ཅད་ལ། ཡང་རིན་ཐང་ཡོད་པ་མ་རེད། ཁྱོད་ཀྱིས་ཚིག་སྦྱོར་བསྒྲིགས་པ་ཡ་
མཚན་ཞིང་བསམ་བློའི་གོ་རྟོགས་མང་བོ་ཞིག་ཡོད་ཀྱང༌། སྤྱི་ཚོགས་ལ་ནུས་པ་ཆེན་པོ་ཞིག་
གདོན་ཐུབ་ཀྱིན་མེད་ལ་སྤྱི་ཚོགས་ཀྱི་སྐྱོན་ཆ་ཡང་མི་ཤེས་ལ། སྤྱི་ཚོགས་ཀྱི་ཐག་གཅད་རྒྱུའི་
ཡིག་ཐ
288



ལ་
གངས་སེང་འཚོལ་བ།
གནད་དོན་དེ་ཡང་ཤེས་ཐུབ་ཀྱིན་ཡོད་པ་མ་རེད།
ངས་འདི་ལྟར་བཤད་པ་ཡིན། ད་ལྟ་མི་རིགས་བཤད་མཁན་མང་བོ་ཞིག་ཡོད་མོད།
མི་རིགས་ཀྱི་དོན་དག་ལས་མཁན་ཉུང་ཉུང་ཞིག་མ་གཏོགས་མི་འདུག སྤྱིར་མི་ཞིག་གི་
ནུས་པ་ལ་ཚད་ཡོད་པ་བཞིན་མི་མང་བོ་ཞིག་གི་ནུས་པ་ལ་ཡང་ཚད་ཡོད་པ་རེད། དེས་ན་
ང་ཚོའི་ཤེས་ཡོན་ཅན་གྱི་ནུས་པ་དེ་ཐམས་
ཐམས་ཅད་ཕྱོགས་གཅིག་ཏུ་བསྡོམས་ན་མི་རིགས་ལ་
ས་པ་ཆེན་པོ་ཞིག་གདོན་ཐུབ་ཀྱི་རེད། ད་ལྟ་ནུས་པ་དེ་འདོན་གྱིན་མི་འདུག་ལ། དུས་
དེབ་ཚོའི་ནང་ནས་ཀྱང་མི་རིགས་ལ་ནུས་པ་དེ་གདོན་ཐུབ་ཀྱིན་མི་འདུག ཡིན་ན་ཡང་
དུས་དེབ་ལ་ནུས་པ་མེད་པ་མིན་ཏེ་ནུས་པ་ཡ་མཚན་པ་ཞིག་ཡོད་པ་རེད། འོན་ཀྱང་། རེ་
བ་ཆེན་པོ་ཞིག་དང་ཚད་གཞི་མཐོན་པོ་ཞིག་གི་སྟེང་ནས་བལྟས་ཚེ་ད་དུང་མི་འདང་ས་
མང་བོ་ཞིག་ཡོད་ཀི
དེས་ན་འུ་ཚོའི་རིག་གཞུང་དང་སྤྱི་ཚོགས་ཀྱི་སྡེ་གཉིས་ཁ་ཁར་སོང་བ་འདིའི་སྟེང་
ནས་སྤྱི་ཚོགས་ཀྱི་གནད་དོན་ཐག་གཅད་ཐུབ་པ་མ་རེད། སྤྱི་ཚོགས་ཀྱི་གནད་དོན་ཐག་
གཅད་རྒྱུར་ཚང་མས་ཐུགས་བསམ་ཞིག་བཞེས། དེས་འུ་ཚོའི་ད་ལྟའི་དུས་དེབ་ཚོའི་སྟེང་
ནས་ཤེས་ཀི ཁྱེད་ན་གཞོན་ཚོ་ཡིན་ན་ཡང་ཆོག་གི གཞན་པ་ཡིན་ན་ཆོག་གི མི་རིགས་
འདིར་བརྩེ་དུང་སུ་ལ་ཡང་ཡོད་པ་རེད། རྩོམ་ཡིག་གི་སྟེང་ནས་བལྟས་ཀྱང་ན་ཟུག་ཆེ་ཞིང་
སྙིང་སྟོབས་ཡོད་པ་རེད། ལྟ་རྒྱ་དང་ཐོས་རྒྱུ་ཇི་ལྟར་ཆེ་ཡང་རིག་གཞུང་དེ་མང་ཚོགས་ལ་
སྤེལ་ཏེ་མང་ཚོགས་ལ་ཞབས་ཞུ་སྒྲུབ་མ་ཐུབ་ན། ཆུ་འཐག་གླང་གི་མིག་དེ་ཡོལ་བས
བསྒྲིབས། །ཉིན་གང་སོང་ཡང་དགོང་མོར་ས་དེར་ལུས། །ཞེས་པ་ནང་བཞིན་དོན་དེའི་
སྟེང་དུ་བབས་འདུག ཤེས་ཡོན་ཅན་གྱི་སྤྱི་ཚོགས་དེར་མཐུན་སྒྲིལ་བྱུང་ཞིང་དེའི་སྟེང་
ནས་ཁྱོད་དང་ངའི་ལྟ་བ་མི་མཐུན་ལ། ཁྱོད་ཀྱིས་ཆོས་ལུགས་ཁས་མི་ལེན་ཡང་ངས་འདི་
ཚང་མའི་ལྟ་བ་མཐུན་དགོས་ཟེར་བ་མིན། རང་གི་ལྟ་བ་དེ་རང་རང་གིས་བཟུང་ན་ཆོག་
པ་རེད། ཡིན་ན་ཡང་། མི་རིགས་ཀྱི་དོན་དུ་འུ་ཚོའི་ལྟ་བ་མཐུན་དགོས་པ་རེད། འུ་ཚོས་
རྡོག་རྩ་གཅིག་སྒྲིལ་བྱས་ཏེ་མང་ཚོགས་ཀྱི་ཤེས་རིག་གི་གོ་རྟོགས་ཡིན་ན་ཆོག་ལ། བསམ་
བློའི་གོ་རྟོགས་ཡིན་ན་ཆོག ཉམས་རྒུད་དུ་འགྲོ་བའི་གནད་དོན་ཡིན་ནའང་ཆོག དེ་
ཐམས་ཅད་ལ་འུ་ཚོས་འདང་བརྒྱབས་ཏེ་ཐག་གཅོད་དགོས་པ་རེད། དེ་ནི་དགེ་འདུན་
ཆོས་འཕེལ་གྱིས་བཤད་པའི་རང་གི་ནུས་པས་སྲི་ཞུ་ཅུང་ཟད་སྒྲུབ། །ཅེས་པ་བཞིན་རང་གི་
བས་
289



ཤེས་རབ་ཀྱི་ཚོམས།
ནུས་པས་སྲི་ཞུ་ཅུང་ཟད་བསྒྲུབས་ན་དོན་དེ་གྲུབ་སོང་བ་རེད། འུ་ཚོར་ན་ཟུག་སྐྱེས་པ་
དེར་འབྲས་བུ་སྨིན་སོང་བ་རེད་ལ། སྤོབས་པ་ཆེ་བའི་སྤོབས་པ་དེ་ཉམས་སུ་མྱོང་བ་རེད།
དེ་དོན་དང་ལྡན་པའི་སྤོབས་པ་རེད་ལ། ན་ཟུག་དེ་དོན་དང་ལྡན་པའི་ན་ཟུག་རེད། དེའི་
ཕྱིར་ང་རྒྱལ་དེ་དུང་བ་རེད། སྤོབས་པ་དེ་དུང་བ་རེད། བློ་གྲོས་དེ་ཡང་དུང་བ་རེད།
ཡིན་ན་ཡང་། སྤྱི་ཚོགས་ཀྱི་གནད་དོན་དང་མང་ཚོགས་ཀྱི་གནད་དོན་ཐག་གཅད་
་དེ་ཆེས་སླ་མོ་ཞིག་རེད་མོད། ང་ཚོ་རེ་བ་ནན་མོ་ཞིག་འཛིན་དགོས་ལ། རེ་བ་ནན་མོ་
ཞིག་མ་བཟུང་ན་གཏན་ནས་ཐག་གཅད་ཐུབ་པ་མ་ཟད། དེས་ན་ངས་འདི་ནས་བཤད་པ་
ན་འུ་ཚོས་དུས་དེབ་ཡིན་ན་ཆོག བསམ་བློ་ཡིན་ན་ཆོག འབྲེལ་འདྲིས་ཡིན་ན་ཆོག དེ་
ཐམས་ཅད་ཕྱོགས་གཅིག་ཏུ་འོངས་པའི་སྟེང་ནས་ཐུན་མོང་གི་ནུས་ཤུགས་གདོན་རྒྱུ་གལ་
ཆེ། ང་ལ་ཆོས་ལུགས་གཏན་ནས་ཁས་མི་ལེན་ཞིང་། གྲྭ་བ་ཚང་མའི་མགོ་གཅད་རྒྱུ་ཟེར་
མཁན།དགོན་སྡེ་ཡོད་ཚད་རྩ་མེད་དུ་གཏང་རྒྱུ་ཟེར་མཁན་གྱི་གྲོགས་པོ་དེ་འདྲ་ཡོད། ཁོ་
ཚོར་ཁག་ཡོད་པ་མ་རེད། ཁོ་ཚོའི་བོད་ཡིག་འུ་ཚོའི་རིག་གནས་ཀྱི་ཁོར་ཡུག་དེ་ནས་འཚར་
ལོངས་བྱུང་བ་མ་རེད། མི་རིགས་གཞན་པའི་སློབ་གསོ་མྱངས་ཤིང་། མི་རིགས་གཞན་པའི་
ལྟ་བར་ཆགས། མི་རིགས་གཞན་པའི་མིག་དེས་འུ་ཚོར་ཚུར་ལྟ་བཞིན་ཡོད་པ་དེ་རེད།
དེར་བརྟེན། འུ་ཚོས་བཤད་དེ་བསྡུར་ཏེ་བགྲོ་གླེང་བྱས་ན་ད་གཟོད་གྲོགས་པོ་བཟང་བོ་
ཞིག་རེད། གྲོགས་པོ་བཟང་བོ་ཞིག་ཆགས་པར་མ་ཟད་ཕན་ཚུན་ལ་རོགས་བྱེད་ཐུབ་པ་
དང་ངོས་འཛིན་བྱེད་ཐུབ་པ་དེ་འདྲའི་གྲོགས་པོ་ཞིག་རེད། དེ་ང་རང་གི་ཉམས་མྱོང་ཡིན།
དེས་ན་འུ་ཚོ་སུ་ཡིན་ཡང་ལྟ་བ་མི་མཐུན་པ་དེ་གནད་དོན་ཞིག་མ་ཡིན་པར། ལྟ་བ་མི་
མཐུན་པ་ལ་བརྟེན་ནས་ཕན་ཚུན་དགྲ་ཟླར་འཛིན་པ་འདི་གནད་དོན་ཞིག་རེད། ང་ལ་
གྲོགས་པོ་འདི་འདྲ་ཡོད་དེ་ཁྱོད་ལ་ལྟ་བ་མ་མཐུན་ན་རྩར་མི་བཏུད་པར་རྒྱབ་འཁོར་བ་
རེད། ལྟ་བ་ཇི་འདྲ་མི་མཐུན་ན་ཡང་བགྲོ་གླེང་བྱས་ན་འགྲིག་གི འུ་ཚོའི་ལྟ་བ་མི་མཐུན་པ་
འདི་གནད་དོན་ཆུང་ཆུང་ཞིག་རེད། འུ་ཚོའི་ལྟ་བ་དེ་མང་ཚོགས་ལ་སྤེལ་ཏེ་མང་ཚོགས་ཀྱི་
རིག་གནས་དང་བསམ་བློའི་གོ་རྟོགས་ཇེ་མཐོར་གཏོང་ཐུབ་སོང་ན། འུ་ཚོ་ཐུན་མོང་གི་
དོན་གྲུབ་སོང་བ་རེད།
(འདི་ག་རྩོམ་སྒྲིག་ཁང་གིས་འོད་སྡེར་ལས་ཕབ་བཤུས་བྱས)
289 ལོའི 《སྤྲིན་གྱི་མེ་ཏོག》བཤུས་ཤིང་བཟོ་བཅོས་ཅུང་བྱས་ཡོད།
290



གངས་སེང་འཚོལ་བ།
མཇུག་གི་གཏམ།
《གངས་སེང་འཚོལ་བ》 དངོས་སུ་དཔར་སྐྲུན་བྱེད་ཐུབ་སོང་། མཇུག་བྱང་འདི་
བྲིས་ན་བདག་དགའ་ཡང་དགའ་ལ་སྐྱོ་ཡང་སྐྱོ། བདག་གི་དགའ་སྐྱོ་ནི་བདག་གི་ལྷུག་རྩོམ་
ཇི་བཞིན་ལན་རེ་འཕྱུར་ཞིང་སྐབས་རེ་རེར་ལྷོད་ལ་བབས།
དེ་རིང་མཇུག་བྱང་འདི་འབྲི་དུས ས 2012 ལོའི་ཟླ ༣ བོའི་ཚེས 2 ལ་སླེབས་འདུག དེ་
བས་ཆེད་དུ་རང་གི་རྩོམ་ཡིག་འདི་དག་ལ་དགོངས་དག་ཞུ་དགོས་བྱུང༌། དེའི་རྒྱུ་མཚན་
ཡང་གལ་ཏེ་རྩོམ་ཡིག་འདི་དག་མི་ཞིག་ཡིན་པའི་དབང་དུ་བཏང་ན་ངས་ཁོ་ཚོ་ལ་སྦྱིན་
འོས་པའི་ཐོབ་ཐང་དེ་སྦྱིན་མི་འདུག་པའི་རྐྱེན་གྱིས་ཡིན་ཏེ་རྩོམ་ཡིག་གི་ཐོབ་ཐང་ནི་ཀློག་
པ་བོའི་སྤྱན་སྔར་མྱུར་ཏུ་བཀྲམ་ནས་ཀློག་པ་བོས་མྱོང་དུ་འཇུག་པ་དེ་ཡིན།
དེ་བས་བདག་གི་དགའ་སྐྱོ་དེ་བྱེད་ཤར་གྱུར་ནས་མྱུར་ཏུ་ཀློག་པ་བོའི་དཔར་དུ་
བསྐྲུན་པའི་ལས་ལ་རོལ་བ་ཡིན། དེ་བས་བདག་གི་དེབ་འདི་དཔར་དུ་བསྐྲུན་པར་གང་
ཅིའི་ཐད་ནས་རོགས་སྐྱོར་བྱེད་པའི་གྲོགས་པོ་དག་ལ་སྙིང་ཐག་པ་ནས་བཀའ་དྲིན་ཆེ་ཞུ།
དེ་བས་དཔེ་ཚོགས་འདིར་པར་དུ་བསྐྲུན་པ་ལ་རོགས་རམ་བྱེད་པའི་སྐུ་ཞབས་
ལུང་གཡུང་དྲུང་དང་འབུམ་རམས་པ་ཁྱུང་ཕྲུག་བློ་བཟང་དར་རྒྱས་དང་། པར་སྒྲིག་ཐད་
ལ་རོགས་རམ་བྱེད་མཁན་འབལ་གཞུང་དཔལ་ཆེན། མདུན་ཤོག་ཇུས་འགོད་པ་ཚ་བོ་
བསེ་ཐར་འབུམ། པར་ཞུ་མཁན་ཚ་མོ་སྨོན་འགྲུབ་སྒྲོལ་མ་དང་ལྷ་མོ་གཡང་སྒྲོན། ན་
གཞོན་གཞུང་ལུགས་སྨྲ་བ་བྱ་མདོ་རབ་རྒྱས་དང་རིགས་པ་སྨྲ་བ་བྱ་མདོ་བློ་བཟང་། ཞིབ་
འཇུག་པ་ཆེན་མོ་གངས་འཚོ། སློབ་མ་རྣམ་དཔྱོད་ཅན་ཚེ་དཔལ་སྟོབས་རྒྱས། འདིའི་བྱ་བ་
མཐའ་དག་ཁུར་དུ་བླངས་པའི་ནུ་བོ་བདེ་མཆོག་དང་ཕུ་བོ་རྟ་ལོ་ཐར། ཚ་བོ་དཔལ་ལྡན་
མགོན་པོ་བཅས་ལ་སྙིང་ཐག་པ་ནས་བཀའ་དྲིན་ཆེ་ཞུ།
བདག་གི་གློག་རྡུལ་ཡིག་ཟམ། (OK195903@163.com
2012 ལོའི་ཟླ བའི་ཚེས 2 གྱི་ཞོགས་པར་མང་རར་བྲིས།
1
291



གངས་སེང་འཚོལ་བ།
1/16
རྩོམ་པ་པོ། ཤེས་རབ་བསྟན་དར་གྱིས་བརྩམས།
རྩོམ་སྒྲིག་འགན་འཁུར་པ། ལུང་གཡུང་དྲུང་།
མདུན་ཤོག་མཛེས་རིས་པ། བསེ་ཐར་འབུམ།
དཔེ་སྐྲུན། ཀན་སུའུ་མི་རིགས་དཔེ་སྐྲུན་ཁང་།
འགྲེམས་སྤེལ། ཀན་སུའུ་མི་རིགས་དཔེ་སྐྲུན་ཁང་།
པར་འདེབས། ཀན་སུའུ་ཞིན་ཧུ་པར་ཁང་།
དེབ་ཚད། ཧའོ་སྨིས787xཧའོ་སྨིས1092
དཔར་ཤོག 18.75
ཡིག་གྲངས། ཁྱི 25
པར་ཐེངས། 2012ལོའི་ཟླ11པར་པར་གཞི་དང་པོ་བསྒྲིགས།
དཔར་ཐེངས། 2012ལོའི་ཟླ11པར་དཔར་ཐེངས་དང་པོ་དཔར།
དཔར་གྲངས། 14 000
དཔེ་རྟགས། ISBN 978-7-5421-2223-0
རིན་གོང་། སྒོར 25.00
པར་དབང་འདི་གར་ཡོད་པས་པར་བཤུས་བརྒྱབ་ན་ཁྲིམས་ཆད་ཕོག
( ཤོག་ངོས་ཆད་ནོར་སློག་སྐྱོན་གང་རུང་ཡོད་ཚེ་པར་ཁང་ལ་དྲི་གཏུག་བྱ )



•རིག་པ་སྦྱོང་མི་འདོད་པའི་མི་ཞིག་ཡིན་ན་སྐྱེས་བུ་དམ་
པ་བྱེད་མི་འདོད་པའི་མི་ཞིག་ཡིན་ངེས་ལ། རིག་པ་དང་
ལེན་མི་འདོད་པའི་མི་ཞིག་ཡིན་ན་མིའི་རིན་ཐང་ལ་བརྩོན་
ལེན་བྱེད་མི་འདོད་པའི་མི་ཞིག་ཡིན་ངེས།
མིའི་གནས་སྐབས་ཀྱི་དགོས་པ་བསྒྲུབ་པའི་ཆེད་དུ་རིག་
པ་སྦྱང་དགོས་ལ་མིའི་མཐར་ཐུག་གི་དགོས་པ་བསྒྲུབ་པའི་
ཆེད་དུའང་རིག་པ་སྦྱང་དགོས། ཡིན་ན་ཡང་། རང་གི་བློ་
གྲོས་ཀྱི་གདམ་ཀ་ནོར་ན་རིག་པ་དེ་དག་ཀྱང་རིག་ལོག་ཏུ་
འགྱུར་བའི་ཉེན་ཁ་ཤིན་ཏུ་ཆེ། དེ་བས་རང་གི་མི་ཚེའི་
གདམ་ཀ་ཇི་བཞིན་རིག་པ་ཡང་གདམ་ཀ་བྱེད་དགོས་པ་
སྨོས་མ་དགོས།
• ང་ཚོས་ཅི་ཞིག་འཚོལ་བར་གདམ་ཀ་ཡང་དག་པ་ཞིག་
དགོས་པ་ནི་མི་ཚེ་ལ་གདམ་ཀ་ཡང་དག་པ་ཞིག་བྱེད་པ་
དང་འདྲ། དེ་བས་ང་ཚོས་གངས་སེང་འཚོལ་དགོས་པ་
དམིགས་ཡུལ་ཡང་དེ་ཡིན། དེབ་འདིས་གངས་སེང་སྟེ་བོད་
ཀྱི་རིག་གནས་འཚོལ་བ་ལ་རྣམ་དཔྱོད་ཀྱི་ལྡེ་མིག་ཅིག་སྟེར་
ངེས་ལ། དགའ་སྐྱོའི་ཆགས་སྡང་གི་ཁྲོད་དུ་གཟུ་བོར་
གནས་པའི་བློ་གྲོས་ཀྱི་གདམ་ཀ་ཞིག་ཀྱང་གནང་ངེས།
རྩོམ་སྒྲིག་འགན་འཁུར་པ། ལུང་གཡུང་དྲུང་།
མདུན་ཤོག་མཛེས་རིས་པ། བསེ་ཐར་འབུམ།



) ཤེས་རབ་ཀྱི་ཚོམས།
2
4
1 ནང་བསྟན་སློབ་དེབ་སྐལ་བཟང་འཇུག་ངོགས།
2 སྐྱབས་འགྲོ་བྲན་གཡོག་གི་འདུ་ཤེས་ཡིན་ནམ།
3 ནང་བསྟན་དཔལ་འབྱོར་རིག་པ། (སྟོད་ཆ)
བོད་རིག་པའི་དཔྱད་རྩོམ་ཕྱོགས་བསྒྲིགས།
5 གངས་སེང་འཚོལ་བ།
ལྷ་འདྲེའི་སྲེད་པས་བདག་གིར་བྱས་པའི་ལྷ་ས།
7 བོད་ཀྱི་ལོ་རྒྱུས་ཀྱི་མཐའ་དཔྱོད།
8 དགེ་ལུགས་པའི་ཚད་མའི་ལོ་རྒྱུས།
བོད་ཀྱི་དགོན་སྡེའི་སློབ་གསོ།
ཚངས་མགུར་ཞིབ་འཇུག
གངས་སེད་འཚོལ་བ།
10
ཤེས་རབ་བསྟན་དར་གྱིས་བརྩམས།
I SBN 978-7-5421-2223-0
ཀན་སུའུ་མི་རིགས་དཔེ་སྐྲུན་ཁང་།
9 "787542" 122230">
( ex)=6}:25.00 U
